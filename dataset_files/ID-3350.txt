দুটি সিমেন্ট কারখানার বর্জ্য দূষিত করছে বন্দরের পরিবেশ। যার ফলে বন্দরের জনগণ ক্যান্সার, শ্বাসকষ্ট ও বিভিন্ন জটিল রোগে আক্রান্ত হচ্ছে। বন্দরবাসীকে পরিবেশ দূষণের হাত থেকে রক্ষার জন্য শুক্রবার বিকালে কদম রসুল এলাকায় বন্দর নাগরিক কমিটির আলোচনা সভা ও ইফতার মাহফিল অনুষ্ঠিত হয়েছে। ডা. আবদুস সাত্তারের সভাপতিত্বে সভায় বক্তব্য রাখেন নারায়ণগঞ্জ জেলা সমিতির সম্পাদক আবু হানিফ হৃদয়, আমরা নারায়ণগঞ্জবাসীর সভাপতি মো. নুরুদ্দিন, বন্দর ক্লাব লিমিটেডের সভাপতি জিয়াউল হাসার জিসু, আতাউর রহমান, বন্দর প্রেস ক্লাবের সাধারণ সম্পাদক নাসির উদ্দিন, অপরাধ প্রতিরোধ সংস্থার মোমেন ইসলাম, রাজউক কর্মকর্তা আ. বাছেদ সরকার, শহীদুল্লাহ খান, আবু সাঈদ চুন্নু মাস্টার ও জবরুল ইসলাম। বন্দর নাগরিক কমিটির সাধারণ সম্পাদক এরশাদুল কবির সোহেলের পরিচালনায় অনুষ্ঠানে উপস্থিত ছিলেন আনোয়ার ফকির, জাকির উদ্দিন সেলিম, সেলিনা মাহমুদ মাসুমা, নাসির মাহমুদ, সালাউদ্দিন, কবি ইয়াদী মাহমুদ, আ. লতিফ রানা, নিলুফা ইয়াসমিন রেশমা আহাম্মেদ প্রমুখ।