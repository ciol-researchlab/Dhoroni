পরিবেশ দূষণ রুখতে ‘কমব্যাট ফোর্স’-এর ভাবনা কলকাতা পুরসভার। কলকাতা পুরসভার মেয়র পারিষদ স্বপন সমাদ্দার জানান, বিজ্ঞান বা বাণিজ্য বিষয়ে স্নাতকদের বিশেষ প্রশিক্ষণ দিয়ে ওই বাহিনী তৈরি করা হবে। এর জন্য পরিবেশবিদ ও বিশেষজ্ঞ চিকিৎসকদের নিয়ে একটি কমিটিও তৈরি হয়েছে। সেই কমিটিই পাঠ্যক্রম তৈরি করবে, ছাপানো হবে পুস্তিকাও। প্রশিক্ষণ শেষে কলকাতা পুরসভার তরফে একটি শংসাপত্রও দেওয়া হবে। পুরসভার আশা, এই প্রশিক্ষিত বাহিনী তাদের নিজেদের এলাকায় দূষণের উৎস চিহ্নিত করে সেটা প্রতিরোধের উপায় খুঁজে বার করবে, সচেতন করবে নাগরিকদের।