দূষণ বাড়ার সঙ্গে সঙ্গে যে শারীরিক সমস্যা সবচেয়ে বেড়ে চলেছে তা হল হাঁপানি। ভয়াবহ এই রোগের প্রকোপে জীবন দুর্বিসহ হয়ে উঠছে দেশের প্রধান শহরগুলির বাসিন্দাদের। প্রতি বছর মে মাসের প্রথম মঙ্গলবার বিশ্ব হাঁপানি দিবস পালন করে বিশ্ব স্বাস্থ্য সংস্থা। ২ মে পালিত হয়েছে সেই দিন। গুরুতর হাঁপানির সমস্যা থাকলে এই জিনিসগুলো থেকে সাবধান থাকুন। ধুলো ধুলো থেকে অনেকেরই অ্যালার্জির সমস্যা হয়। যদি হাঁপানি থাকে তা হলে সেই সমস্যা আরও ভয়াবহ হয়ে উঠতে পারে। তাই বাড়িতে যেন ধুলো ঝাড়া থাকে, তা নিশ্চিত করুন। কোনও কিছুতে ধুলো জমতে দেবেন না। ফুল ফুলের রেনু নাকে গেলে অ্যাস্থমা অ্যাটাক হতে পারে। তাই হাঁপানির সমস্যা থাকলে ঘরে ফুল বা গাছ না রাখাই ভাল। ওষুধ অ্যাস্থমা অ্যাটাক থেকে দূরে থাকতে নিয়মিত ওষুধের সাহায্য নিতে পারেন। ধূমপান ধূমপান যে শুধু অ্যাস্থমার ঝুঁকি বাড়িয়ে দেয় তাই নয়, অ্যাস্থমা অ্যাটাকও বেশি গুরুতর হয়ে উঠতে পারে। ধূমপানের অভ্যাস থাকলে তা ত্যাগ করাই ভাল। আরও পড়ুন: আজ বিশ্ব হাঁপানি দিবস, জেনে নিন কিছু জরুরি তথ্য ব্যায়াম অনেকেই জানেন না যে বেশি ব্যায়াম করলেও অ্যাস্থমা অ্যাটাক হতে পারে।