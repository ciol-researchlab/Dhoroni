নারায়ণগঞ্জের রূপগঞ্জ উপজেলার কায়েতপাড়া ইউনিয়নের পূর্বগাঁও এলাকায় শীতলক্ষ্যা নদীর তীর দখল করে গড়ে ওঠা অবৈধ স্থাপনা উচ্ছেদে দ্বিতীয় দিনের মত অভিযান চালিয়েছে বিআইডব্লিউটিএ কর্তৃপক্ষ। বুধবার (১৮ সেপ্টেম্বর) সকাল দশটা থেকে বিকেল ৫টা পর্যন্ত নদীর তীর দখল ও ভরাট করে গড়ে ওঠা ১৭টি জাহাজ নির্মাণ শিল্প প্রতিষ্ঠান ডকইয়ার্ডের আংশিক স্থাপনাসহ ৩৩টি স্থাপনা উচ্ছেদ করেছে সংস্থাটির ভ্রাম্যমাণ আদালত। এছাড়া রূপগঞ্জের মূড়াপাড়া এলাকায় শীতলক্ষ্যা নদীর পূর্বপাড়ে সীমানা পিলারের ভেতরে প্রবেশ করে প্রায় এক একর জায়গা দখল ও দুই বিঘা জমিতে ডাম্পিং জোন করে নদী ভয়াবহভাবে দূষণ করার অভিযোগে প্রাণ আরএফএল গ্রুপের অঙ্গপ্রতিষ্ঠান রংপুর মেটাল ইন্ডাস্ট্রিজ’কে এক লাখ টাকা জরিমানা করে ভ্রাম্যমাণ আদালত। বিআইডব্লিউটিএ#৩৯’র নির্বাহী ম্যা’জিস্ট্রেট মোস্তাফিজুর রহমান জানান, উচ্চ আদালতের নির্দেশে উচ্ছেদ অভিযান চালানো হচ্ছে। নদী অবৈধ দখলমুক্ত না হওয়া পর্যন্ত উচ্ছেদ অভিযান চলমান থাকবে। নদী দখলদারদের কাউকে ছাড় দেওয়া হবে না বলেও জানান তিনি। এর আগে মঙ্গলবার একই স্থানে অভিযান চালিয়ে অনুমোদনবিহীন একটি মিনি স্টেডিয়ামের বিপুল পরিমাণ অবৈধ বণ্টক জব্দ করে নিলামে বিক্রি করে ভ্রাম্যমাণ আদালত। এছাড়া আরো বারোটি অবৈধ ডকইয়ার্ডের আংশিক ভেঙ্গে দেওয়া হয়।