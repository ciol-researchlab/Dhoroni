টাটা কেমিক্যালসের হলদিয়া কারখানা আপাতত বন্ধ রাখার নির্দেশ দিল কেন্দ্রীয় দূষণ নিয়ন্ত্রণ পর্ষদ। যদিও মেরামতি ও রক্ষণাবেক্ষণের জন্য এখন কারখানা এমনিতেই বন্ধ থাকায় উৎপাদনে কোনও প্রভাব পড়বে না বলে সংস্থাটির দাবি। স্টক এক্সচেঞ্জকে টাটা কেম জানিয়েছে, গত ১১ মার্চ পর্ষদের কাছ থেকে নোটিস পেয়েছে তারা। সেখানে ১৯৮৬ সালের পরিবেশ সুরক্ষা আইনের ৫ নম্বর ধারা অনুযায়ী তাদের হলদিয়া কারখানা এখন বন্ধ রাখতে বলা হয়েছে। পর্ষদের অভিযোগ, তরল বর্জ্য ফেলার নিয়ম না-মানার কারণেই এই সিদ্ধান্ত। সংস্থা অবশ্য জানিয়েছে, রক্ষণাবেক্ষণের জন্য হলদিয়া কারখানা ২১ ফেব্রুয়ারি থেকে ১৫ এপ্রিল পর্যন্ত এমনিতেই বলা হয়েছে বন্ধ রেখেছে তারা।