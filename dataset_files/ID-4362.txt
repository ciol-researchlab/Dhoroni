ঢাকা, রাজশাহী, খুলনা ও বরিশাল বিভাগের কিছু অংশে সোমবার সকাল ৯টা থেকে পরবর্তী ২৪ ঘণ্টায় মৃদু তাপপ্রবাহ বয়ে যেতে পারে। সারাদেশের আবহাওয়া প্রধানত শুষ্ক থাকতে পারে। এছাড়া খুলনা বিভাগের দু-এক জায়গায় বৃষ্টি অথবা বজ্রসহ বৃষ্টির সম্ভাবনাও রয়েছে। নিয়মিত বুলেটিনে এ খবর জানিয়েছে আবহাওয়া অধিদপ্তর। বুলেটিনে বলা হয়, সারাদেশে দিনের তাপমাত্রা এক থেকে দুই ডিগ্রি সেলসিয়াস এবং রাতের তাপমাত্রা সামান্য বাড়তে পারে। রবিবার দেশের সর্বোচ্চ তাপমাত্রা ৩৬.৬ ডিগ্রি সেলসিয়াস রেকর্ড করা হয়েছে পটুয়াখালীর খেপুপাড়ায় এবং সোমবার সর্বনিম্ন তাপমাত্রা রেকর্ড করা হয়েছে তেতুলিয়ায় ২২ ডিগ্রি সেলসিয়াস।