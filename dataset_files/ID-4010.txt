দূষিত বাতাসের শহরের একটি তালিকা নিয়মিত প্রকাশ করে বায়ুর মান পর্যবেক্ষণকারী আন্তর্জাতিক প্রযুক্তিপ্রতিষ্ঠান আইকিউ এয়ার। সেই তালিকার তৃতীয় স্থানে আছে রাজধানী ঢাকা। বাতাসের মান অস্বাস্থ্যকর হওয়ায় ঢাকার এ অবস্থান। আজ বৃহস্পতিবার সকাল সাড়ে নয়টার দিকে বিশ্বের সবচেয়ে বেশি দূষিত শহরের তালিকার শীর্ষে আছে ভারতের রাজধানী নয়াদিল্লি। গতকাল বুধবার । এয়ার কোয়ালিটি ইনডেক্সে (একিউআই) শীর্ষে থাকা দিল্লির স্কোর ২৭৯। দ্বিতীয় স্থানে ভারতের মুম্বাই (২২৬), তৃতীয় ঢাকা (২২২), চতুর্থ কিরগিজস্তানের রাজধানী বিশকেক (২০২) এবং পঞ্চম স্থানে থাকার লাহেরের স্কোর ২০০। সুইজারল্যান্ডভিত্তিক বায়ুর মান পর্যবেক্ষণকারী প্রযুক্তিপ্রতিষ্ঠান আইকিউ এয়ার দূষিত বাতাসের শহরের এই তালিকা প্রকাশ করে। প্রতিদিনের বাতাসের মান নিয়ে তৈরি করা একিউআই সূচক একটি নির্দিষ্ট শহরের বাতাস কতটুকু নির্মল বা দূষিত, সে সম্পর্কে মানুষকে তথ্য দেয় এবং তাদের কোনো ধরনের স্বাস্থ্যঝুঁকি তৈরি হতে পারে কি না, তা জানায়। একিউআই স্কোর ১০০ থেকে ২০০ পর্যন্ত ‘অস্বাস্থ্যকর’ হিসেবে বিবেচিত হয়। একইভাবে একিউআই স্কোর ২০১ থেকে ৩০০ হলে স্বাস্থ্যসতর্কতাসহ জরুরি অবস্থা হিসেবে বিবেচিত হয়। এ অবস্থায় শিশু, প্রবীণ ও অসুস্থ মানুষকে বাড়ির ভেতরে এবং অন্যদের বাড়ির বাইরের কার্যক্রম সীমাবদ্ধ রাখার পরামর্শ দেওয়া হয়। এ পরিমাণে বায়ুদূষণ গুরুতর স্বাস্থ্যঝুঁকি তৈরি করে।