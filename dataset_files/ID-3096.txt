দখল, দূষণে নদী মারা যাচ্ছে। বুড়িগঙ্গার কথাই ধরা যাক। ২০০ সুয়ারেজের লাইন সরাসরি বুড়িগঙ্গায় পড়েছে। এর মধ্যে কিছু লাইন ওয়াসার। ভাবা যায়—সরকারি সংস্থা নদী দূষণ করে! কলকারখানার বর্জ্য সরাসরি বুড়িগঙ্গায় গিয়ে পড়ছে। আর প্রভাবশালীদের নদী দখল তো আছেই। যত্রতত্র স্লুইচগেট নির্মাণ করা হচ্ছে। এটাও নদীকে মেরে ফেলছে। নৌপরিবহনের বর্জ্য তাও নদীতে ফেলা হয়। নদী যেন ডাস্টবিন। চিপসের প্যাকেট, পলিথিন, পানির বোতলসহ অচনশীল সব বর্জ্যে নদী ভরে উঠছে। এতোটা দায়িত্বজ্ঞানহীন, অসচেতন আমরা কেন? মুহাম্মদ শফিকুর রহমান, বনানী, ঢাকা