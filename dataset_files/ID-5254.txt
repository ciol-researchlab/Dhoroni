দেশে ২২ জেলার মাঝারি থেকে মৃদু তাপপ্রবাহ বয়ে যাচ্ছে, যা আগামী তিনদিন অব্যাহত থাকবে এবং তা বাড়তে পারে বলে জানিয়েছে আবহাওয়া অধিদপ্তর। সোমবার (৮ মে) আবহাওয়া অফিস বুলেটিনে বলা হয়, সকাল ৯টা থেকে পরবর্তী ২৪ ঘণ্টায় দেশে রাজশাহী, খুলনা ও বরিশাল বিভাগসহ ঢাকা, টাঙ্গাইল, ফরিদপুর, গোপালাগঞ্জ, মানিকগঞ্জ, নারায়ণগঞ্জ, ময়মনসিংহ, রংপুর, দিনাজপুর, নীলফামারী, কুড়িগ্রাম, মৌলভীবাজার, চট্টগ্রাম, রাঙ্গামাটি, চাঁদপুর, কুমিল্লা, ফেনী, নোয়াখালী ও বান্দরবান জেলাসমূহের ওপর দিযে মৃদু থেকে মাঝারি ধরনের তাপপ্রবাস বয়ে যাচ্ছে এবং তা অব্যাহত থাকতে পারে বা বাড়তেও পারে। Weather Ittefaq অস্থায়ীভাবে আকাশ আংশিক মেঘলাসহ সারাদেশের আবহাওয়া শুষ্ক থাকতে পারে। এছাড়া সারদেশে দিন ও রাতের তাপমাত্রা সামান্য বাড়তে পারে। আবহাওয়া অফিস জানায়, গত ২৪ ঘণ্টায় দেশে সর্বোচ্চ তাপমাত্রা খুলনার চুয়াডাঙ্গায় ৩৯ দশমিক দুই ডিগ্রি সেলসিয়াস এবং সর্বোচ্চ নিম্ন তাপমাত্রা রংপুরের তেঁতুলিয়া ২১ দশমিক দুই ডিগ্রি সেলসিয়াস রেকর্ড করা হয়েছে। ফাইল ছবি ৩৬ দশমিক শূন্য ডিগ্রি সেলসিয়াস থেকে ৩৭ দশমিক ৯ ডিগ্রি সেলসিয়াস হচ্ছে মৃদু তাপমাত্রা। ৩৮ দশমিক শূন্য ডিগ্রি থেকে ৩৯ দশমিক ৯ ডিগ্রি সেলসিয়াস হচ্ছে মাঝারি ধরনের তাপমাত্রা। ৪০ দশমিক শূন্য ডিগ্রি সেলসিয়াস থেকে ৪১ দশমিক ৯ ডিগ্রি সেলসিয়াস হচ্ছে তীব্র তাপামাত্রা এবং ৪২ ডিগ্রি সেলসিয়াস হচ্ছে অতি তীব্র তাপমাত্র।