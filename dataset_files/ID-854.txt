পরিবেশ দূষণ ক্রমশ বেড়েই চলেছে। তার প্রভাব পড়ছে ফুসফুসে। দূষণের পাশাপাশি ধূমপানের অভ্যাসও রয়েছে। এই সব ধোঁয়ার কারণে এমন কিছু ক্ষতিকর রাসায়নিক আছে যা ফুসফুসের মধ্যে দিয়ে যাওয়ার সময়ে প্রদাহ তৈরি করে। যত বেশি দিন গড়ায়, তত বেশি প্রদাহ হয়। যার ফল, ‘ক্রনিক অবস্ট্রাকটিভ পালমোনারি ডিজিজ’ বা সিওপিডি। চিকিৎসকরা জানাচ্ছেন, দিনে ১০ থেকে ১২টা সিগারেট খাওয়ার অভ্যাস কয়েক বছরের মধ্যে সিওপিডিতে আক্রান্ত হওয়ার আশঙ্কা তৈরি করে। এই রোগের শুরুতে লাগাতার কাশি ও অল্পস্বল্প শ্বাসকষ্ট থাকে। বেশি পরিশ্রম করলে নিশ্বাসের কষ্ট হয়। ফুসফুসের প্রতিরোধ ক্ষমতা কমতে শুরু করে। ঋতু পরিবর্তনের সময়ে ঠান্ডা লেগে, বুকে কফ বসে শুরু হয় প্রবল কষ্ট। প্রথম দিকে সে কষ্ট ওষুধে কমলেও। অনেক সময়ে এমন ব্যথা হয় যে, হাসপাতালে ভর্তি হওয়া ছাড়া উপায় থাকে না। ফুসফুসের কার্যকারিতা বাড়াতে হলে নিয়মিত হাঁটাচলা ও হালকা ব্যায়াম মধ্যে থাকতে হবে। প্রতীকী ছবি। ফুসফুসের কার্যকারিতা বাড়াতে হলে নিয়মিত হাঁটাচলা ও হালকা ব্যায়াম মধ্যে থাকতে হবে। বেশি করে নিশ্বাসের ব্যায়াম করতে হবে। সিওপিডি হলে ওজন কমে যাওয়ার আশঙ্কাও থাকে। কাজেই খাদ্য তালিকায় রাখুন প্রোটিনসমৃদ্ধ সুষম খাবার। সঙ্গে ভিটামিন এ সমৃদ্ধ খাবারও রাখতে হবে— টাটকা রঙিন শাকসব্জি ও ফল, শুকনো ফল, বাদাম। ধোঁয়া, ধুলো যথাসম্ভব এড়িয়ে চলুন। প্রয়োজনে মাস্ক ব্যবহার করুন। ধূমপান করা থেকে দূরে থাকুন। ‘সিওপিডি’-র মতো সমস্যা এড়াতে রোজের পাতে রাখবেন কোন খাবারগুলি? প্রোটিন সমৃদ্ধ খাবার শরীরে প্রোটিনের ঘাটতি কিছুতেই তৈরি হতে দেওয়া যাবে না। তাই প্রোটিন সমৃদ্ধ খাবার বেশি করে খাওয়া প্রয়োজন। ডিম, মাংস, মাছের মতো খাবার বেশি করে খেতে হবে। সামুদ্রিক কোনও মাছও রাখতে পারেন পাতে। কার্বোহাইড্রেট সমৃদ্ধ খাবার শুধু তো প্রোটিন নয়, পাতে রাখতে হবে কার্বোহাইড্রেট যুক্ত খাবার। কার্বোহাইড্রেট শরীরে রোগ প্রতিরোধ ক্ষমতা বাড়াতে সাহায্য করে। হজমশক্তি উন্নত রাখতেও এই ধরনের খাবার বেশি করে খাওয়া প্রয়োজন। বিন্‌স, আলু, ওটসের মতো খাবার বেশি করে খান। পটাশিয়াম সমৃদ্ধ খাবার ফুসফুস ভাল রাখতে পটাশিয়াম আছে এমন খাবার বেশি করে খাওয়া প্রয়োজন। শরীরে পটাশিয়ামের ঘাটতি নিশ্বাসের কষ্টের কারণ হতে পারে। তাই পটাশিয়াম আছে এমন খাবার বেশি করে খান। অ্যাভোকাডো, টম্যাটো, বিট, আলু, কমলালেবুর মতো পটাশিয়ামে ভরপুর খাবার বেশি করে খান।