পৃথিবী জুড়ে ক্রমাগত জলবায়ু পরিবর্তনের শিকার হয়ে চলেছে একের পর প্রাণী। জলবায়ু পরিবর্তন, আবাসস্থল হারানোসহ বিভিন্ন কারণে হুমকির মুখে বিভিন্ন প্রাণীর অস্তিত্ব। সম্প্রতি ইন্দোনেশিয়ার কমোডো ড্রাগনকে আনুষ্ঠানিকভাবে “বিপন্ন” ঘোষণা করা হয়েছে। শনিবার (৪ সেপ্টেম্বর) আন্তর্জাতিক পরিবেশ সংরক্ষণ সংস্থা “আইইউসিএন” নতুন একটি তালিকা প্রকাশ করেছে। তালিকায় পৃথিবীর সবচেয়ে বড় সরীসৃপ কোমোডো ড্রাগন ও হাঙরকে “বিপন্ন” প্রাণী হিসেবে তালিকাভুক্ত করা করেছে। আইইউসিএ জানিয়েছে, অতিরিক্ত মাছ ধরার কারণে পাঁচ প্রজাতির হাঙরের মধ্যে প্রায় দুইটি প্রজাতির হাঙর আজ বিলুপ্তির পথে। এসব প্রাণী বিলুপ্তির কারণ হিসেবে জলবায়ু পরিবর্তন, আবাসস্থল হারান, বৈশ্বিক উষ্ণায়ন, সমুদ্রের পানির উচ্চতা বৃদ্ধিকেই দায়ী করছেন গবেষকরা। এদিকে সম্প্রতি এক গবেষণায় টুনা মাছের চারটি প্রজাতিকে “বিপন্ন” প্রজাতির প্রাণীর তালিকা থেকে বাদ দেওয়া হয়েছে। প্রায় এক যুগ ধরে “টুনা মাছ” সংরক্ষণ চেষ্টা সফল হওয়ায় স্বস্তি প্রকাশ করেছেন সংশ্লিষ্টরা। এর আগে অ্যাডেলেড এবং ডিকিন বিশ্ববিদ্যালয়ের যৌথ সমীক্ষা চালানো হয়। সমীক্ষায় উঠে আসা তথ্য থেকে গবেষকরা জানান, “বৈশ্বিক উষ্ণায়ন, সমুদ্রের পানির উচ্চতা বৃদ্ধির ফলে বিপন্ন হতে চলেছে কমোডো ড্রাগন। ঠিকঠাক সংরক্ষণ না হলে আর কয়েক দশকের মধ্যেই পুরোপুরি হারিয়ে যেতে পারে কোমোডো ড্রাগন।” অ্যাডেলেড বিশ্ববিদ্যালয়ের ওয়েবসাইটে বইলে হয়, “গবেষণায় অনুমান করা হচ্ছে ইন্দোনেশিয়ার তিনটি দ্বীপ থেকে পুরোপুরিভাবে হারিয়ে যেতে পারে এই প্রাণী।” দক্ষিণ পূর্ব এশিয়ার মাত্র পাঁচটি দ্বীপে এই প্রাণীর বসবাস। দ্বীপগুলো হলো- কোমোডো, রিঙ্কা, নুসা, কোডে এবং গিলি মটাংগ।