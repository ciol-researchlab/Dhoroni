বৈশ্বিক জলবায়ু ধর্মঘট ২০২২ পালন করেছে বাংলাদেশের কয়েকশ’ তরুণ-তরুণী। অ্যাকশনএইড বাংলাদেশ শুক্রবার রাজধানী ঢাকার জাতীয় প্রেসক্লাবের সামনে, ফ্রাইডেস ফর ফিউচারসহ ৭২টি দেশের তরুণদের বিভিন্ন সংগঠনের সহযোগিতায় এই জলবায়ু ধর্মঘটের আয়োজন করে। ধর্মঘটকারীরা এক বিবৃতিতে জলবায়ু ন্যায়বিচারের সমর্থনে অতি দ্রুত পদক্ষেপ নেওয়ার জন্য সব দেশের প্রতি আহ্বান জানান। তারা বাংলাদেশ সরকারকে একটি ‘জলবায়ু জরুরি অবস্থা’ ঘোষণা করতে এবং বিশ্বনেতাদের অবশ্যই মুনাফার চেয়ে মানুষকে' অগ্রাধিকার দেওয়ার আহ্বান জানান।