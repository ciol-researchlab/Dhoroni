তীব্র গরমে বির্পযস্ত জনজবন। খুলনা বিভাগের ১০ জেলাসহ দেশের ১৩টি জেলার ওপর দিয়ে তীব্র তাপপ্রবাহ বয়ে যাচ্ছে। এছাড়াও দেশের বেশ কয়েকটি জেলায় মৃদু ও মাঝারি তাপপ্রবাহ চলছে। কিছু জায়গায় বৃষ্টির সম্ভাবনা থাকলেও তাপমাত্রা কমার ব্যাপারে কোনো আভাস দিতে পারেনি আবহাওয়া অধিদপ্তর; বরং তা কিছুটা বাড়তে পারে। এ অবস্থায় শনিবার (২০ এপ্রিল) যশোরে তাপমাত্রা তাপমাত্রা রেকর্ড করা হয়েছে ৪২.৬ ডিগ্রি সেলসিয়াস। যা চলমান মৌসুমে দেশের সর্বোচ্চ তাপমাত্রা। এদিন বিকেল ৩টায় চুয়াডাঙ্গায় সর্বোচ্চ তাপমাত্রা রেকর্ড করা হয়েছে ৪২.৩ ডিগ্রি সেলসিয়াস। এ সময় জেলায় বাতাসের আর্দ্রতা ছিল ১৮%। এদিকে, শনিবার ঢাকায় সর্বোচ্চ তাপমাত্রা ৪০.৪ ডিগ্রি সেলসিয়াস রেকর্ড করা হয়েছে বলে জানিয়েছে আবহাওয়া অধিদপ্তর। দেশে চলমান তাপপ্রবাহের মধ্যে সারাদেশে ৭২ ঘণ্টার হিট অ্যালার্ট জারি করেছে আবহাওয়া অধিদপ্তর। শুক্রবার আবহাওয়াবিদ ড. মুহাম্মদ আবুল কালাম মল্লিক সই করা আবহাওয়া অধিদপ্তরের এক সতর্কবার্তায় এ তথ্য জানানো হয়। আবহাওয়া অধিদপ্তর বলছে, আবহাওয়ার এমন রুক্ষ রুপ থাকতে পারে আগামী এক সপ্তাহ পর্যন্ত। প্রসঙ্গত, গত বছর পাবনায় দেশের সবোর্চ্চ তাপমাত্রা ৪৩ ডিগ্রি রেকর্ড করা হয়েছিল। তাপপ্রবাহকে তিন ভাগে ভাগ করা হয়। কোনো স্থানের তাপমাত্রা ৩৬ থেকে ৩৮ ডিগ্রি সেলসিয়াস থাকলে সেটিকে মৃদু তাপপ্রবাহ বলে। তাপমাত্রা যখন ৩৮ থেকে ৪০ ডিগ্রি সেলসিয়াস থাকে, তাকে বলে মাঝারি তাপপ্রবাহ। আর, তাপমাত্রা ৪০ থেকে ৪২ ডিগ্রি সেলসিয়াস থাকলে সেটিকে আবার বলে তীব্র তাপপ্রবাহ।