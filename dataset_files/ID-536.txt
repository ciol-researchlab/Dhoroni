ক্রমেই বাড়ছে দিল্লির দূষণ। বাতাসের গুণগত মান (একিউআই)-এর সূচক ‘অতি ভয়ানক’ পর্যায়ে পৌঁছেছে। দূষণের মাত্রা কমানোর উপায় খুঁজে বার করতে সোমবার সংশ্লিষ্ট সব পক্ষকে নিয়ে উচ্চপর্যায়ের বৈঠকে বসছেন দিল্লির মুখ্যমন্ত্রী অরবিন্দ কেজরীওয়াল। এই পরিস্থিতিতে সরকারি এবং বেসরকারি দফতরগুলিকে কেন্দ্রের নির্দেশ, এখন থেকে ৫০ শতাংশ কর্মী অফিসে বসে কাজ করবেন, বাকি ৫০ শতাংশ বাড়ি থেকে কাজ করবেন।