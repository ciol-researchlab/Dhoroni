দিল্লির ধুলো-ধোঁয়ায় অসুস্থতা বাড়তে পারে প্রাক্তন কংগ্রেস সভানেত্রী সনিয়া গান্ধীর। তাই চিকিৎসকেরা তাঁকে আপাতত দেশের রাজধানী ছাড়ার পরামর্শ দিয়েছেন। কংগ্রেসের একটি সূত্র জানাচ্ছে, সেই পরামর্শ মেনেই ভোটমুখী রাজ্য রাজস্থানের রাজধানী জয়পুরে যাচ্ছেন তিনি। মঙ্গলবার সকালে কেন্দ্রীয় দূষণ নিয়ন্ত্রণ পর্ষদ (সিপিসিবি)-এর তরফে যে পরিসংখ্যান দেওয়া হয়েছে, তাতে দেখা যাচ্ছে, সামগ্রিক ভাবে দিল্লিতে বাতাসের গুণমান (এয়ার কোয়ালিটি ইনডেক্স বা একিউআই) ৪০০-র কাছাকাছি। চিকিৎসা বিজ্ঞানের ভাষায় যা ‘বিপজ্জনক’। পঞ্জাব, হরিয়ানায় ফসলের গোড়া পোড়ানোর পাশাপাশি দীপাবলিতে দেদার বাজি ফাটানোর কারণে এক ধাক্কায় দিল্লিতে বায়ুদূষণ অনেকটা বেড়েছে বলে শাসক আম আদমি পার্টি (আপ)-র অভিযো চিকিৎসকদের আশঙ্কা, ধোঁয়াশা এবং দূষিত বাতাসের কারণে দু’মাস আগে হাসপাতাল থেকে ছাড়া পাওয়া সনিয়ার বুকে ফের সংক্রমণ ছড়াতে পারে। বাড়তে পারে শ্বাসকষ্ট। দীর্ঘ দিন ধরেই তাঁর শ্বাসকষ্টজনিত সমস্যা রয়েছে। একাধিক বার করোনাতেও আক্রান্ত হয়েছেন তিনি। তাই কংগ্রেস সভানেত্রীকে কোনও ঝুঁকি না নেওয়ার কথা বলেছেন চিকিৎসকেরা। প্রসঙ্গত, ২০২০ সালের নভেম্বরের দ্বিতীয় সপ্তাহেও দিল্লির দূষণের কারণে চিকিৎসকদের পরামর্শে দিল্লি ছেড়ে গোয়ায় গিয়েছিলেন সনিয়া।