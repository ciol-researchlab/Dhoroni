∎ পরিবেশ রক্ষায় বনভূমির গুরুত্ব অপরিসীম। পরিবেশ সুরক্ষার জন্য একটি দেশের আয়তনের শতকরা ২৫ ভাগ বনভূমি থাকা অপরিহার্য। ∎ বাংলাদেশে বর্তমানে বনভূমির পরিমাণ মোট ভূমির—১৪.১% উন্নীত হয়েছে (মাঠ জরিপ ২০১৮ সাল)। ∎ ২০১৪ সালে বাংলাদেশে বনভূমির পরিমাণ ছিল—১২.৮% (জাতিসংঘ প্রতিবেদন) । ∎ বাংলাদেশে ২০৩০ সালের মধ্যে বনভূমির পরিমাণ ১৬% করার পরিকল্পনা হাতে নিয়েছে সরকার। ∎ বাংলাদেশের ৬৪% বনের আশপাশের জনগোষ্ঠী বনজ সম্পদের ওপর নির্ভরশীল। ∎ বাংলাদেশে বনজ সম্পদ প্রত্যক্ষ ও পরোক্ষভাবে ব্যবহার করে—১০ কোটি ৮০ লাখ মানুষ। ∎ দেশে বনজ সম্পদ থেকে সংগ্রহ করা হয়েছে (২০১৭–১৮ অর্থবছরে)—৮৫৪ কোটি মার্কিন ডলার মূল্যের সম্পদ। ∎ বিশ্বের বনজ সম্পদ প্রত্যক্ষ ও পরোক্ষভাবে ব্যবহার করে—২৬০ কোটি মানুষ। ∎ বর্তমানে বনভূমিতে আবৃত বিশ্বের—৩১% এলাকা। যার আয়তন প্রায় ৪০৬ কোটি হেক্টর। ∎ তিন দশকে (১৯৯০ থেকে ২০২০ সাল পর্যন্ত) বিশ্বে প্রায় ৪২ কোটি হেক্টর বন উজাড় হয়েছে। ∎ সারা বিশ্বে ২০১৫ থেকে ২০২০ সাল পর্যন্ত প্রতিবছর এক কোটি হেক্টর বনভূমি উজাড় হয়েছে। ∎ বিশ্বে এখন পর্যন্ত নতুন করে বন সৃজন করা হয়েছে—২৯ কোটি ৪০ লাখ হেক্টর। যা বিশ্বের মোট বনের ৭%। ∎ জাতিসংঘের টেকসই উন্নয়ন লক্ষ্যমাত্রায় বিশ্বের সব দেশকে বনভূমির লক্ষ্য বেঁধে দেওয়া হয়েছে—৩০%।