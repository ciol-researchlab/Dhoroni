‘অবৈধভাবে নদী দখল করে স্থাপনা করা হচ্ছে। হাইকোর্টের নির্দেশে সেই অবৈধ স্থাপনা উচ্ছেদ করছে প্রশাসন। কিন্তু দেখা যাচ্ছে কয়েকদিন পর সেখানে আবারো অবৈধ স্থাপনা গড়ে তোলা হচ্ছে। এ যেন কানামাছি খেলা। এই খেলা বন্ধ করা উচিত।’-নদীর অবৈধ দখলমুক্ত করার নির্দেশনা চেয়ে রিট মামলার শুনানিতে বিচারপতি মইনুল ইসলাম চৌধুরী ও বিচারপতি মো. আশরাফুল কামালের ডিভিশন বেঞ্চ আজ এ মন্তব্য করেন। আদালত বলেন, নদীকে বেদখলমুক্ত করার বিষয়টি যে তিমির সেই তিমিরেই রয়ে গেছে। নদী থাকবে। আবার নদী দখল করার মনোবৃত্তিসম্পন্ন কিছু লোকেরও অভাব হবে না। গতকাল এ মামলার উপর অবশিষ্ট রায় ঘোষনার জন্য ছিল। কিন্তু রায় ঘোষণা না করে রিটকারী আইনজীবী মনজিল মোরসেদকে হাইকোর্ট বলেন, চার নদী রক্ষায় হাইকোর্টের রায়ের পর সরকার নদী রক্ষা কমিশন করেছে। ওই কমিশন কাজ করছে। এটা রিট আবদনে উল্লেখ করেননি। আরও পড়ুন: ৮০০ টন ফ্লাই অ্যাশ নিয়ে মেঘনায় জাহাজডুবি ওই আইনজীবী বলেন, কমিশন নদী সংক্রান্ত অভিযোগ নিষ্পত্তি করবে এবং সে আলোকে ব্যবস্থা গ্রহণ করবে। কিন্তু শুধু সুপারিশ ব্যাতীত কমিশন কিছুই করছে না। আদালত বলেন, কমিশনের কাজ নিয়ে একটি জবাব দিন এরপর সেগুলো পর্যালোচনা করে রবিবার একটা গাইডলাইন দেব। ইত্তেফাক/কেআই