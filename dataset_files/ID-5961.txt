পৃথিবীর তাপমাত্রার আগের সব রেকর্ড ভেঙ্গে ফেলেছে ২০২৩ সাল। চলতি বছর একের পর এক রেকর্ড ভাঙ্গার পর এবার উষ্ণতম বছরের রেকর্ডও ভেঙ্গে ফেলল। যা তাপমাত্রা রেকর্ড শুরুর পর থেকে এ পর্যন্ত নথিভুক্ত উষ্ণতার রেকর্ডে সর্বোচ্চ। খবর রয়টার্সের ১৮৫০ সাল থেকে বৈশ্বিক তাপমাত্রার রেকর্ড রাখা হচ্ছে। এর আগে, উষ্ণতম বছর হিসেবে গণ্য করা হতো ২০১৬ সালকে। ইউনিয়নের কোপার্নিকাস ক্লাইমেট চেঞ্জ সার্ভিসের তথ্য অনুযায়ী, ২০২৩ সাল এখন পর্যন্ত উষ্ণতম নথিভুক্ত বছর। এর আগে, ২০২৩ সাল আগের সব রেকর্ড ভাঙবে বলে সতর্ক করেছিল মার্কিন জলবায়ু সংস্থা। কোপার্নিকাসের প্রধান কার্লো বুয়নটেম্পো বলেন, গ্রিনহাউস গ্যাস নির্গমন বাড়তে থাকলে পাল্লা দিয়ে তাপমাত্রাও বাড়তে থাকবে। সেইসঙ্গে বাড়বে তাপপ্রবাহ এবং খরাও। তিনি আরও বলেন, জলবায়ুর ঝুঁকি কমানোর কার্যকর উপায় হলো যত দ্রুত সম্ভব নির্গমনের মাত্রা কমিয়ে শূন্যে আনা।