গত জুলাই মাস পৃথিবীর নথিভুক্ত ইতিহাসে সবচেয়ে উষ্ণতম সময় ছিল বলে জানিয়েছে জাতিসংঘ। বিশ্ব আবহাওয়া সংস্থা (ডব্লিউএমও) এবং কোপার্নিকাস জলবায়ু পরিবর্তন কর্মসূচি থেকে প্রাপ্ত নতুন তথ্যের উদ্ধৃতি দিয়ে জাতিসংঘ মহাসচিব আন্তোনিও গুতেরেস জানান, গত জুলাই ছিল নথিভুক্ত ইতিহাসে সবচেয়ে উষ্ণ মাস। শনিবার (৪ আগস্ট) ঢাকার জাতিসংঘ কার্যালয় এতথ্য জানিয়েছে বলে ইউএনবি'র একটি খবরে বলা হয়েছে। জাতিসংঘ মহাসচিব বলেন, "জলবায়ু পরিবর্তন বিষয়ে এখনই ব্যবস্থা নেয়া না হলে আবহাওয়া পরিস্থিতি চরমে পৌঁছাবে। বিশ্বের নেতৃস্থানীয় বিজ্ঞানীরা আমাদের বলেছেন যে যদি জলবায়ু পরিবর্তনের সবচেয়ে খারাপ প্রভাব এড়াতে চাই তাহলে আমাদের অবশ্যই তাপমাত্রা বৃদ্ধি ১.৫ ডিগ্রি সেলসিয়াসে সীমিত রাখতে হবে। আমাদের ২০৩০ সালের মধ্যে গ্রিনহাউজ গ্যাসের নির্গমন ৪৫ শতাংশ হ্রাস করা দরকার।" ২০৫০ সালের মধ্যে কার্বন নিরপেক্ষতা অর্জন করতে হবে উল্লেখ করে গুইতেরেস আরও বলেন, "জলবায়ু পরিবর্তনের ক্ষতি কাটিয়ে উঠা বৃদ্ধি, ঝুঁকি হ্রাস ও আরও ক্ষতি করতে যাওয়া বিনিয়োগ পরিহারের জন্য সব সিদ্ধান্ত গ্রহণের ক্ষেত্রে প্রধান বিষয় হিসেবে জলবায়ু পরিবর্তনের ঝুঁকিগুলো তুলে ধরা প্রয়োজন।" উল্লেখ্য, আসন্ন ২০১৯ ক্লাইমেট অ্যাকশন সামিট উপলক্ষে সর্বশেষ তথ্য দেয়া হলো।