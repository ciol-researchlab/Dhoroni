হিমালয় পর্বত থেকে আসা পানিতে গত বসন্তে যখন কাশ্মিরের কৃষক গোলাম হাসানের ক্ষেতের ফসল ডুবে গিয়েছিল, তখনও সে আশায় বুক বেঁধেছিল গ্রীষ্মে ধানে হয়তো সেই ক্ষতি পুষিয়ে যাবে। “তবে গ্রীষ্মকালে তিনি দেখতে পান জমির মাটি শুকিয়ে যাচ্ছে, আর তাতে সেচের জন্য পানি পাওয়া যাচ্ছে না। তৃষ্ণায় মারা যায় ধানের চারা। পরে ভুট্টা ও মটরশুটি রোপণ করলেও তারও একই অবস্থা দাঁড়ায়।” ভারত-শাসিত কাশ্মীরের দক্ষিণ অঞ্চলের কৃষক গোলাম হাসান বলেন, “আমার সকল জমি পানিতে তলিয়ে ছিল। কিন্তু এখন পানিই নেই। খরায় এই জমিতে আর কিছুই করা যাচ্ছে না।” বিজ্ঞানীরা বহুদিন ধরেই সতর্কতা জারি করে বলেছেন, “জলবায়ু পরিবর্তনের সাথে যুক্ত উষ্ণায়নে তাপমাত্রায় বিশ্বজুড়ে হিমবাহ ও বরফ গলছে। ফলে একদিকে বাড়ছে সমুদ্রের উচ্চতা। এতে হচ্ছে বন্যা ও বৃষ্টি। আবার গ্রীষ্মে বাড়ছে খরা।” কাশ্মীরের প্রায় ৭০% জনসংখ্যা প্রত্যক্ষ বা পরোক্ষভাবে কৃষিকাজের মাধ্যমে আয় করে। পাহাড়ি সম্প্রদায়গুলো তাদের ফসলে সেচ দেওয়ার জন্য মৌসুমী তুষারপাতের জন্য অপেক্ষা করে। তবে সাম্প্রতিক বছরে এই অবস্থা বদলে গেছে। এতে কখনও অপ্রত্যাশিত বৃষ্টিপাত আবার কখনও হিমবাহ বইছে। গত ফেব্রুয়ারিতে নেচার জিওসায়েন্স জার্নালে প্রকাশিত এক গবেষণায় বলা হয়, বিশ্বের হিমবাহে এখন আগের ধারণার চেয়ে অনেক কম বরফ রয়েছে। “২০০০ সাল থেকে ২০১৯ সাল পর্যন্ত অন্তত ৫.৪ ট্রিলিয়ন বরফ গলে হারিয়ে গেছে।” শের-ই-কাশ্মীর ইউনিভার্সিটি অফ এগ্রিকালচারাল সায়েন্সেস অ্যান্ড টেকনোলজির (এসকেইউএএসটি) কৃষি অর্থনীতিবিদ ফারহাত শাহীন বলেন, “পাহাড়ে তুষার গলনের ধরণে কাশ্মিরের কৃষকরা খাপ খাইয়ে নিতে পারে কি না সেটি বড় প্রশ্ন।” “তবে এটি অর্থনীতির সব খাতে এবং বিশেষ করে কৃষিকে প্রভাবিত করবে।” “যদিও চরম জলবায়ু ঘটনার জন্য কাশ্মীরের কৃষি শিল্প কতটা হারিয়েছে তার কোনও নির্ভরযোগ্য পরিসংখ্যান নেই।” শাহিন জানান, “তিনি এই অঞ্চলের দক্ষিণের কৃষকদের সাথে কথা বলেছেন। এদের অনেকেই বন্যা ও খরায় একাধিকবার ৭০% ফসল হারিয়েছেন।” অদৃশ্য হয়ে যাওয়া হিমবাহ গত ছয় বছর ধরে জম্মু, কাশ্মীর ও লাদাখ অঞ্চলে সাতটি হিমবাহ পর্যবেক্ষণ করছেন কাশ্মীর বিশ্ববিদ্যালয়ের আর্থ সায়েন্স বিভাগের প্রধান ও হিমবাহ বিশেষজ্ঞ শাকিল আহমেদ রমশু। তিনি বলেন, “তার দলের গবেষণায় দেখা গেছে তিনি তথ্য সংগ্রহ শুরু করার পর থেকে প্রতি বছর গড় বার্ষিক ১ মিটার সংকোচনের তুলনায় এ বছর হিমবাহগুলো গড়ে ৫ মিটার সঙ্কুচিত হয়েছে।” রমশু বলেন, “হিমবাহ দ্রুত কমার পিছনে রয়েছে রেকর্ড তাপপ্রবাহ। যেটি গত এক বছরে বিশ্বের বেশিরভাগ অংশই অনুভব করেছে।” তিনি বলেন, “বসন্তের শুরুতে হিমালয় আরও গরম হয়ে উঠছে। হিমবাহগুলো স্বাভাবিকের চেয়ে দ্রুত এবং তাড়াতাড়ি গলছে এবং হঠাৎ তীব্র বন্যার সৃষ্টি করছে, যা বর্ধিত বৃষ্টিপাতের কারণে আরও বেড়েছে।” রমশু একটি সাক্ষাত্কারে বলেন, “স্থানীয় জমিতে চাষের জন্য গ্রীষ্মে কৃষকরা তুষার ও বরফ গলানোর উপর নির্ভর করে। কিন্তু এখন পাহাড়ে পর্যাপ্ত হিমবাহ হয় না। ফলে শুষ্ক অবস্থা হয়।” “যদি তাপমাত্রা বাড়তে থাকে ও অসাধারণ হিমবাহ গলে যাওয়াটা অব্যাহত থাকে তাহলে এটি সমগ্র অঞ্চলে খাদ্য, শক্তি এবং পানির নিরাপত্তাকে হুমকির মুখে ফেলতে পারে।” কাশ্মীরের কৃষি পরিচালক চৌধুরী মোহাম্মদ ইকবাল বলেন, “তার বিভাগ জলবায়ু পরিবর্তন সম্পর্কে আপ-টু-ডেট তথ্য প্রদানের মাধ্যমে কৃষকদের খাপ খাইয়ে নিতে সাহায্য করার চেষ্টা করছে ও খরা বা বন্যা যখন ফসল নষ্ট করে তখন তাৎক্ষণিক সাহায্য দেওয়ার চেষ্টা করছে।” উদাহরণস্বরূপ তিনি বলেন, “এই বছরের শুরুর দিকে গ্রীষ্মের সময়, দক্ষিণ কাশ্মীরের ডোরু এলাকার কৃষকদের ১২৫ একর ধানের ফসলে সেচ দিতে সাহায্য করার জন্য পাঁচটি কূপ দেওয়া হয়েছিল। এছাড়া কম পানি খরচে কৃষকদের ধান চাষ থেকে ডাল চাষ করার জন্য উৎসাহ দেওয়া হয়েছে।” ইকবাল বলেন, “চরম আবহাওয়ার কারণে কৃষকদের ক্ষতির জন্য ক্ষতিপূরণ দিতে আঞ্চলিক সরকার একটি জাতীয় শস্য বীমা প্রকল্প বাস্তবায়নের প্রক্রিয়ার মধ্যে রয়েছে।” শাহীন বলেন, “সরকারকে প্রথমে কাশ্মীরের কৃষকদের কী ধরনের সাহায্য প্রয়োজন সে সম্পর্কে আরও ভাল তথ্য সংগ্রহের দিকে মনোনিবেশ করা উচিত, তারপর সেই সংখ্যাগুলি ব্যবহার করে অভিযোজন কৌশলগুলো বাস্তবায়ন করা, যেমন পানি সংগ্রহের অবকাঠামো তৈরি করা, বন্যা প্রতিরোধ গড়ে তোলা এবং আগাম সতর্কতা ব্যবস্থা শক্তিশালী করা।” নিমজ্জিত রাস্তা ও ভূমিধস পীর পাঞ্জাল পর্বতমালার পাদদেশে অবস্থিত একটি ছোট্ট গ্রাম চেন্ডারগুন্ডে। প্রতি দুই বা তিন বছর পর পর এই খামার পানির তলায় ডুবে যায়। এ কারণে ব্যাপক ক্ষতির শিকার হয়েছেন স্থানীয়রা। ৫৫ বছর বয়সী সালিমা বেগম বলেন, “সর্বশেষ বন্যার সময় অতিরিক্ত পানিতে তার বাড়ি যোগাযোগ বিচ্ছিন্ন হয়ে পড়ে। এমনকি তার স্বামী অসুস্থ হয়ে পড়লেও তাকে চিকিৎসা করানো যায়নি।” “আবার কয়েকমাস পরে পানি এতোই কমেছে যে পানীয় বা রান্নার জন্য ব্যবহারের পানিও আর পাওয়া যাচ্ছে না।” বেগম তার বাড়ির বারান্দায় বসে বলেন, “এই নোংরা পানি শুধুমাত্র বাসন-কোসন ধোয়ার জন্য ব্যবহার করা ছাড়া আমাদের আর কোনো উপায় নেই।” “তার শঙ্কা এভাবে অতিরিক্ত স্রোত ও ভূমিধসে একদিন তার বাড়িটি ধ্বংস হয়ে যাবে।” “ঘরের নিচে মাটি সরে যাওয়ার কারণে দেয়ালের ফাটলও দেখান তিনি। প্রবল বৃষ্টি হলেই তারা চিন্তায় পড়ে যান কখন তার বাড়িটি সবার ওপর ভেঙে পড়ে।” তিনি বলেন, “বসন্তে যখনই কয়েক ঘন্টা ধরে বৃষ্টি হয়, আমরা প্রায়শই ভয়ের কারণে রাতে জেগে থাকি।”