একদিনে ৩৫ কোটি গাছ লাগিয়ে বিশ্বরেকর্ড গড়েছে ইথিওপিয়া। বৈশ্বিক উষ্ণতা ও আবহাওয়ার বিরূপ প্রভাব রুখতে এমন অভিনব উদ্যোগ নিয়েছে ইথিওপিয়া। দেশটির প্রধানমন্ত্রী আবি আহমেদ স্বয়ং এই উদ্যোগ নেতৃত্ব দিচ্ছেন। খবর বিবিসির। আফ্রিকার খরা কবলিত এই দেশটিতে বন উজাড় হয়ে যাওয়ার ক্ষতিকর প্রভাব ঠেকানো এবং জলবায়ু পরিবর্তন রোধ করতে গাছ লাগানোর পরিকল্পনা করে দেশটির সরকার। বিবিসির প্রতিবেদনে বলা হয়েছে, দেশটিতে মোট ৪০০ কোটি গাছ লাগানোর পরিকল্পনা করা হয়েছে। ইথিওপিয়ার প্রায় ১০০০টি স্থানে এবারে বৃক্ষরোপণ কার্যক্রমটি চলছে। গাছ লাগানোর কাজে সরকারি কর্মচারীরাও যাতে অংশ নিতে পারেন সেজন্য বন্ধ রাখা হয় কিছু সরকারি কার্যালয়। জাতিসংঘের হিসেব অনুযায়ী, বিংশ শতকের শুরুর দিকে ইথিওপিয়ার বনভূমির পরিমাণ ছিল প্রায় ৩৫ শতাংশ। কিন্তু ২০০০ সালের শুরুর দিকে তা নেমে আসে প্রায় ৪ শতাংশের কাছাকাছি। ইথিওপিয়ার আবিষ্কার ও প্রযুক্তি বিষয়ক মন্ত্রী এক টুইটের মাধ্যমে জানিয়েছেন যে, ১২ ঘণ্টায় দেশটিতে মোট ৩৫ কোটি গাছ রোপণ করা হয়েছে। আরও পড়ুন: পাকিস্তানের সামরিক বিমান বিধ্বস্ত, নিহত ১৫ এর আগে একদিনে ৫ কোটি গাছ লাগিয়ে বিশ্বরেকর্ড গড়ে ভারত। ২০১৬ সালে ভারতের ৮ লাখ স্বেচ্ছাসেবী এই বৃক্ষ রোপণ উদ্যোগে অংশ গ্রহণ করেন। ইত্তেফাক/এসআর