নীতিমালা না মেনে ইট তৈরি করলে পরিবেশের ওপর এর কতটা বিরূপ প্রভাব পড়ে তা বহুল আলোচিত। পরিবেশ দূষিত হলে মানুষসহ বিভিন্ন প্রাণীর অপূরণীয় ক্ষতি হয়। ইটভাটায় জ্বালানি ব্যবহারের নিয়ম রয়েছে। কেউ এ নিয়ম না মানলে তার বিরুদ্ধে যথাযথ পদক্ষেপ নিতে হবে। পত্রিকায় প্রকাশিত সংবাদ থেকে জানা যায়, দেশের বিভিন্ন এলাকায় লোকালয়ের পাশে ফসলি জমিতে ইটভাটা তৈরি করা হচ্ছে। এসব যাদের দেখার কথা, তারা যথাযথ ব্যবস্থা নিতে দেরি করছে কেন? কোনো কোনো এলাকায় শিক্ষাপ্রতিষ্ঠানের কাছাকাছি ইটভাটা তৈরি করা হয়েছে। এতে শিক্ষার্থীসহ সংশ্লিষ্ট এলাকার মানুষ বিভিন্ন রোগ-ব্যাধিতে আক্রান্ত হচ্ছে। জানা গেছে, স্থানীয় এলাকাবাসী তাদের সাধ্যমতো বিভিন্ন অফিসে অভিযোগ করেও কোনো ফল পাচ্ছে না। এ বিষয়ে কর্তৃপক্ষ যথাযথ ব্যবস্থা না নিলে ইটভাটার পার্শ^বর্তী এলাকায় দুর্ভোগ বাড়তেই থাকবে। যথাযথ নীতিমালা না মেনে কী করে ইটভাটা তৈরি হয়, এটাই বড় প্রশ্ন। ঊর্ধ্বতন কর্তৃপক্ষ বিষয়টি খতিয়ে দেখবে এটাই প্রত্যাশা। হোসনে আরা সাভার, ঢাকা