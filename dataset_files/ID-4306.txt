ওমান উপকূলের দিকে ধেয়ে আসছে শক্তিশালী ঘূর্ণিঝড় শাহীন। ঝড়ের প্রভাবে দেখা দিয়েছে ভারি বৃষ্টিপাত। সমুদ্রের পানির উচ্চতা বেড়ে যাওয়ায় ডুবে গেছে বহু এলাকা। ঘূর্ণিঝড় শাহীনের তাণ্ডবে ওমান এখন অনেকটাই অচল। ঘূর্ণিঝড়ের কারণে বিমানের যাত্রীদের জন্য সতর্কতা জারি করেছে ওমান বিমানবন্দর। ওমান আবহাওয়া অফিসের এক বিবৃতিতে জানানো হয়েছে, ওমান বিমানবন্দর থেকে উড্ডয়নরত এবং ওমানে আসা সব ফ্লাইট আপাতত বাতিল করা হয়েছে। পরবর্তী ঘোষণা না দেওয়া পর্যন্ত বন্ধ থাকবে সব ফ্লাইট। প্রবলবেগের বাতাস এবং বৃষ্টিপাত থেকে সবাইকে সুরক্ষিত রাখতেই এমন সিদ্ধান্ত নেওয়া হয়েছে বলে জানিয়েছে বিমানবন্দর কর্তৃপক্ষ। জলোচ্ছ্বাসে এখন পর্যন্ত এক শিশুর মৃত্যুর খবর পাওয়া গেছে। নিখোঁজ রয়েছেন আরও একজন। আবহাওয়া বিভাগ বলছে, আরব সাগরে সৃষ্ট এ ঘূর্ণিঝড় রবিবার (৩ অক্টোবর) রাতে ঘণ্টায় ১১০ কিলোমিটার বেগে মাস্কট উপকূলে আছড়ে পড়তে পারে। ঝড়ের প্রভাবে দেখা দিয়েছে ভারি বৃষ্টিপাত। ভূমিধসের আশঙ্কায় সতর্কতা জারি করেছে কর্তৃপক্ষ। প্রাণহানির আশঙ্কায় নিরাপদে সরিয়ে নেওয়া হয়েছে ৩০ হাজারের বেশি বাসিন্দাকে। ওমানের পূর্বাঞ্চলীয় এলাকায় বিদ্যুৎ বিচ্ছিন্ন রয়েছেন হাজার হাজার মানুষ। দুর্যোগ মোকাবিলায় আগামী দুদিন সরকারি ছুটি ঘোষণা করা হয়েছে। Warning (4)#shaheencyclone pic.twitter.com/Y31AtBfLIu