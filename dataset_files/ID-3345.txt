মোংলায় পরিবেশ দূষণ ঠেকানোর দাবিতে পশুর নদীতে নেমে অবস্থান কর্মসূচি পালন করেছে পরিবেশবাদী তিন সংগঠন। জ্বালানি অধিকার সপ্তাহ উপলক্ষ্যে শুক্রবার জলবায়ু অবরোধ এবং অবস্থান এই ব্যানারে কর্মসূচিটি পালন করা হয়। ওয়াটারকিপার্স বাংলাদেশ, পশুর রিভার ওয়াটারকিপার ও ব্রতীর এই কর্মসূচির আয়োজন করে। এতে সভাপতিত্ব করেন বাংলাদেশ পরিবেশ আন্দোলনের (বাপা) কেন্দ্রীয় যুগ্ম সম্পাদক পশুর রিভার ওয়াটারকিপার মো. নূর আলম শেখ। বক্তব্য রাখেন, ওয়াটারকিপার্স বাংলাদেশের কমলা সরকার, বাপা নেতা গীতিকার মোল্লা আল মামুন, পশুর রিভার ওয়াটারকিপার ভলান্টিয়ার শেখ রাসেল, মেহেদী হাসান বাবু, তন্বী মন্ডল প্রমুখ। এ সময় বক্তারা কয়লা, গ্যাস বা হাইড্রোজেন নয়, নবায়নযোগ্য জ্বালানিতে অর্থায়ন ও এলএনজি টার্মিনাল ও জীবাশ্ম জ্বালানিভিত্তিক বিদ্যুৎকেন্দ্র বন্ধের দাবি জানান। একই সঙ্গে জলবায়ু উষ্ণতা থেকে বাঁচতে জলবায়ু পরিবর্তনের জন্য দায়ী উন্নয়নশীল দেশগুলোর কাছে ঋণ নয়, ক্ষতিপূরণ দাবি করা হয়।