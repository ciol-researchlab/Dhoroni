রানি এলিজাবেথের সিংহাসনে আরোহণ করার ৭০ বছর পূর্তির জন্য ব্রিটেন জুড়ে এখন চলছে উৎসবের সমারোহ। এই উপলক্ষে ২ মে থেকে ৫ মে পর্যন্ত নানা অনুষ্ঠানের আয়োজন করা হয়েছে। প্রথম চার দিন বন্ধ ব্রিটেনের সব ব্যাঙ্ক। এই উদ্‌যাপন অনুষ্ঠানে রয়েছে রকমারি আয়োজন। এই উদ্‌যাপনের অংশ হিসেবে ব্রিটেনের সংস্কৃতিক সংগঠন ‘নাটখাট’ বানিয়েছে একটি বিশেষ শাড়ি। সেই শাড়ি মোটেই সাধারণ নয়। পুনর্ব্যবহারযোগ্য প্লাস্টিক থেকে তৈরি সেই শাড়ি পরানো হবে ৪ মিটার উঁচু পুতুলের গায়ে। প্লাস্টিক দিয়ে তৈরি হলেও সেই শাড়ি পুতুলের শরীরের সঙ্গে দিব্যি লেগে থাকবে। এই সেই শাড়ি। শাড়ি জুড়ে আঁকা হয়েছে ব্রিটেনের ইতিহাসের নানা মুহূর্ত। জাতীয় পশু, শিল্পকর্ম, মুদ্রা, ডাকটিকিটের ছবি থেকে শুরু করে নামকরা স্থাপত্য— সবই রয়েছে শাড়ি জুড়ে। শাড়িটি যেন যুক্তরাজ্যের বিভিন্ন কাহিনিকে ব্যক্ত করছে। গোটা ব্রিটেনই যেন উঠে এসেছে সেই শাড়িতে। হীরক জয়ন্তী উপলক্ষে দুই লক্ষের বেশি অনুষ্ঠানের আয়োজন করা হয়েছে। তারই মধ্যে এই শাড়িটি বাকিংহাম প্যালেসের সামনে প্রদর্শনীর জন্য রাখা হবে। তার পর উপহারস্বরূপ পাঠিয়ে দেওয়া হবে রানির দফতরে। রাজপরিবারের নিজস্ব জাদুঘরেও স্থান পেতে পারে এই অভিনব শাড়িটি। সবচেয়ে আগে সব খবর, ঠিক খবর, প্রতি মুহূর্তে। ফলো করুন আমাদের Google News, Twitter এবং Instagram পেজ।