আবারও বেসুরো বরুণ গাঁধী। কেন্দ্রীয় সরকারের অগ্নিপথ প্রকল্পের পর এবার ‘নমামি গঙ্গে’ প্রকল্প নিয়ে প্রশ্ন তুললেন বিজেপি সাংসদ। বললেন, এই প্রকল্পে ইতিমধ্যে ১,১০০ কোটি টাকা খরচ করা হয়েছে। তার পরেও গঙ্গা দূষিত কেন? ২০১৪-১৫ সালে গঙ্গা দূষণ রোধ করার জন্য এই নমামি গঙ্গে প্রকল্প শুরু করে কেন্দ্রীয় সরকার। গজেন্দ্র সিংহ শেখাওয়াতের জলশক্তি মন্ত্রকের অধীনে রয়েছে প্রকল্পটি। ২০১৫ থেকে ২০২০ সাল পর্যন্ত এই প্রকল্পে ২০ হাজার কোটি টাকা বরাদ্দ করে কেন্দ্র। गंगा हमारे लिए सिर्फ नदी नहीं, 'मां' है। करोड़ों देशवासियों के जीवन, धर्म और अस्तित्व का आधार है मां गंगा। इसलिए नमामि गंगे पर 20,000 करोड़ का बजट बना। 11,000 करोड़ खर्च के बावजूद प्रदूषण क्यों? गंगा तो जीवनदायिनी है, फिर गंदे पानी के कारण मछलियों की मौत क्यों? जवाबदेही किसकी? pic.twitter.com/fcSsO7VP0N সেই প্রকল্পের সাফল্য নিয়েই টুইটারে প্রশ্ন তুললেন বিজেপি সাংসদ বরুণ গাঁধী। একটি ভিডিও পোস্ট করে লিখলেন, ‘‘গঙ্গা আমাদের কাছে শুধু নদী নয়, মা। কোটি কোটি দেশবাসীর কাছে গঙ্গাই হল তাদের জীবন, ধর্ম, অস্তিত্ব। সেই কারণেই নমামি গঙ্গে প্রকল্পে ২০ হাজার কোটি টাকা বরাদ্দ করা হয়েছে।’’ তার পরেই বরুণের অভিযোগ, ‘‘১১ হাজার কোটি টাকা খরচের পরেও দূষণ কেন? গঙ্গা তো জীবনদায়ী, তা হলে তার দূষিত জলে মাছেদের মৃত্যু হচ্ছে কেন? এর জবাব দেবে কে?’’