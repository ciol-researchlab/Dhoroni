রাজধানীতে পরিবেশ দূষণ ভয়াবহ আকার ধারণ করেছে। বস্তুত এই মহানগরীর অন্যতম বড় সমস্যা এখন পানি, বাতাস ও শব্দদূষণ। অস্বাভাবিক দূষণের কারণে বাড়ছে সংক্রামক ও অসংক্রামক রোগ। আমাদের চারপাশে উচ্চ রক্তচাপ, হৃদরোগ, শ্বাসযন্ত্রের সমস্যা, অ্যালার্জিসহ বিভিন্ন রোগে আক্রান্ত রোগীর সংখ্যা বেড়েই চলেছে; বাড়ছে ক্যানসারের ঝুঁকিও। রাজধানীকে দূষণমুক্ত রাখতে হলে আইনের যথাযথ প্রয়োগের পাশাপাশি মানুষকে সচেতন করার জন্যও কার্যকর পদক্ষেপ নিতে হবে। সেই সঙ্গে সবাইকে দায়িত্বশীলতার পরিচয় দিতে হবে। মো. মেহেদী হাসান অর্ণব শিক্ষার্থী, সরকারি তিতুমীর কলেজ, ঢাকা