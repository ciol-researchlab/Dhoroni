দেশে শৈত্যপ্রবাহ বিদায় নিয়েছে এক সপ্তাহ আগে। এরপর বাড়তে থাকে তাপমাত্রা। উষ্ণতার মধ্যে বুধবার সকালে আবারও ফিরে আসে শীতের আমেজ। দিনভর ছিল মেঘলা আকাশ। কমতে থাকে তাপমাত্রা। আবহাওয়া অধিদপ্তর জানিয়েছে, রাজধানীসহ সারাদেশে চলতি মাসে তাপমাত্রা আরও নেমে যেতে পারে। আগামী কয়েক দিনের মধ্যে কোথাও কোথাও শৈত্যপ্রবাহ দেখা দিতে পারে। চলতি মৌসুমে এরই মধ্যে তিন দফা শৈত্যপ্রবাহ বয়ে গেছে। গত ডিসেম্বরে একটি এবং জানুয়ারির প্রথমার্ধে বিস্তীর্ণ জনপদে টানা কয়েক দিন মৃদু থেকে মাঝারি ধরনের শৈত্যপ্রবাহ বিরাজ করে। ২০ জানুয়ারি মৌসুমের সর্বনিম্ন ৫ দশমিক ৬ ডিগ্রি সেলসিয়াস তাপমাত্রা রেকর্ড করা হয় মৌলভীবাজারের শ্রীমঙ্গলে। শাহনাজ সুলতানা জানান, দক্ষিণ বঙ্গোপসাগর ও তৎসংলগ্ন এলাকায় একটি নিম্নচাপ অবস্থান করছে। এটি শ্রীলঙ্কা উপকূলের দিকে হওয়ায় এর প্রভাব বাংলাদেশে পড়বে না। এটি আরও পশ্চিম-দক্ষিণ পশ্চিম দিকে অগ্রসর হতে পারে।