গাজীপুর জেলার নদনদী দখল দূষণ বন্ধে কার্যকর ব্যবস্থা গ্রহণ এবং বর্জ্যরে সঠিক ব্যবস্থাপনার দাবিতে জেলা প্রশাসকের কাছে স্মারকলিপি দিয়েছে বাংলাদেশ নদী পরিব্রাজক দল গাজীপুর কমিটি। মঙ্গলবার দুপুরে বাংলাদেশ নদী পরিব্রাজক দল গাজীপুর জেলা কমিটির পক্ষ থেকে সভাপতি এজি কায়কোবাদ ও সাধারণ সম্পাদক নাজমুল হাসান স্বাক্ষরিত স্মারকলিপি জেলা প্রশাসককে অর্পণ করা হয়। গাজীপুর জেলা প্রশাসকের পক্ষ থেকে স্মারকলিপি গ্রহণ করেন সহকারী কমিশনার আলামিন হালদার।