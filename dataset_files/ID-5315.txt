দেশের বিভিন্ন এলাকায় বয়ে যাওয়া শৈত্যপ্রবাহ অন্তত আরও একদিন অব্যাহত থাকতে পারে । রবিবার দেশের সর্বনিম্ন তাপমাত্রা তেঁতুলিয়ায় ৬ দশমিক ৩ ডিগ্রি সেলসিয়াস রেকর্ড করা হয়েছে। রবিবার সকালে আবহাওয়াবিদ আব্দুল হামিদ এ তথ্য জানান। তিনি বলেন, দেশের বিভিন্ন এলাকায় বয়ে যাওয়া শৈত্যপ্রবাহ আরও অন্তত একদিন অব্যাহত থাকতে পারে । এরপর শৈত্যপ্রবাহ অনেকটা কেটে যাবে। শৈত্যপ্রবাহ কমে যাওয়ার পর বৃষ্টির সম্ভাবনা রয়েছে। আরও পড়ুন : বন্দুকযুদ্ধে ৩১ হত্যা মামলার আসামি নিহত আব্দুল হামিদ আরও জানান, আজ দেশের সর্বনিম্ন তাপমাত্রা তেঁতুলিয়ায় ৬ দশমিক ৩ ডিগ্রি সেলসিয়াস রেকর্ড করা হয়েছে। রাজধানীতে ছিল ১৩ ডিগ্রি সেলসিয়াস। এদিকে আবহাওয়াবিদ মো. হাফিজুর রহমান জানান, চলতি মাসের ২৮, ২৯ ও ৩০ তারিখ দেশের বিভিন্ন এলাকায় বৃষ্টিপাতের সম্ভাবনা রয়েছে। এরপর তাপমাত্রা কিছুটা হ্রাস পেতে পারে। আবহাওয়া অধিদপ্তর জানায়, অস্থায়ীভাবে আংশিক মেঘলা আকাশসহ সারাদেশের আবহাওয়া শুষ্ক থাকতে পারে।এছাড়া শেষরাত থেকে সকাল পর্যন্ত দেশের উত্তর-পশ্চিমাঞ্চলের কোথাও কোথাও মাঝারী থেকে ঘন কুয়াশা পড়তে পারে এবং দেশের অন্যত্র হালকা থেকে মাঝারী ধরনের কুয়াশা পড়তে পারে। সারাদেশে রাতের তাপমাত্রা প্রায় অপরিবর্তিত থাকতে পারে এবং দিনের তাপমাত্রা সামান্য বৃদ্ধি পেতে পারে। পূর্বাভাসে বলা হয়, উপমহাদেশীয় উচ্চ চাপ বলয়ের বর্ধিতাংশ ভারতের পশ্চিমবঙ্গ এবং তৎসংলগ্ন এলাকা পর্যন্ত বিস্তৃত রয়েছে। মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে। ইত্তেফাক/এমআরএম