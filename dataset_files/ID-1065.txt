দক্ষিণ কলকাতার যে সব পুজোগুলিতে না গেলেই নয়, তার মধ্যে সুরুচি সঙ্ঘের নাম থাকে একদম শুরুর দিকে। প্রতি বছর তারকাদের মেলা বসে এই পুজোয়। আর থিমে চমক তো রয়েছেই। লক্ষ লক্ষ মানুষ ভিড় জমান এই মণ্ডপে। এই বছরে এদের পুজোর ৭০ তম বর্ষ। এই বছরে থিমে আছে পরিবেশবান্ধব দিকটিও। প্লাস্টিক বর্জনের মতো গুরুত্বপূর্ণ বিষয়কেই এই বছরের থিম হিসাবে বেছে নিয়েছে এই পুজো। থিমের নাম ‘মা তোর একই অঙ্গে এত রূপ’। শুধু পুজো মণ্ডপ নির্মাণে নয় প্লাস্টিকের ব্যবহার কমাতে সারা বাংলা জুড়ে যে হোর্ডিং, প্লাস্টিকের পরিবর্তে কাপড়ের ব্যবহার করেছেন এঁরা। দর্শনার্থীরাও যাতে প্লাস্টিকের ব্যবহার না করেন সেই ডাক দিয়েছে এই পুজোর মাধ্যেমে। এই প্রতিবেদনটি ‘আনন্দ উৎসব’ ফিচারের একটি অংশ।