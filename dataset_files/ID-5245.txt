যুক্তরাষ্ট্রে একদিকে তীব্র শীত, অন্যদিকে গরমে ভুগছে মানুষ। একদিকে তুষারঝড়ে জনজীবন বিপর্যস্ত, অন্যদিকে গরমে হাঁসফাঁস করছে মানুষ। দেশটির উত্তর ও দক্ষিণ অংশে একই সময়ে এমন অদ্ভুত আবহাওয়া। আশ্চর্যজনকভাবে, একই সময়ে এই দুইটি অঞ্চলের তাপমাত্রার পার্থক্য প্রায় ১০০ ডিগ্রিতে দাঁড়িয়েছে। খবর সিএনএনের। প্রতিবেদনে বলা হয়, বুধবার (২২ ফেব্রুয়ারি) বিকেল পর্যন্ত মন্টানা, ওয়াইমিং ও ডাকোটাসের বেশিরভাগ তাপমাত্রা ছিল শূন্য ডিগ্রি ফারেনহাইটের নিচে। এদিকে, মন্টানার কাট ব্যাংকে তাপমাত্রা মাইনাস নয় ডিগ্রিতে নেমে গেছে। যুক্তরাষ্ট্রে একদিকে তীব্র শীত, অন্যদিকে গরমে ভুগছে মানুষ। একই সময়ে, টেক্সাস থেকে ক্যারোলিনা পর্যন্ত দেশের দক্ষিণাঞ্চলের বেশিরভাগ অংশ জুড়ে তাপমাত্রা ৮০ ডিগ্রি ফারেনহাইটের উপরে ছিল। টেক্সাসের ম্যাকঅ্যালেনে তাপমাত্রা ৯৫ ডিগ্রি ফারেনহাইটে (৩৫ ডিগ্রি সেলসিয়াস) পৌঁছেছিল। প্রচণ্ড ঠাণ্ডার মধ্যে যুক্তরাষ্ট্রের উত্তরাঞ্চলে শুরু হয়েছে তীব্র তুষারঝড়। এই অঞ্চলের অন্তত ২৯টি রাজ্যে ঠাণ্ডা আবহাওয়ার সতর্কতা জারি করা হয়েছে। মিনিয়াপোলিসে বুধবার ২০ ইঞ্চি তুষারপাত হবে বলে আশা করা হচ্ছে এবং গত কয়েক দিনে দুই ফুটেরও বেশি বরফ পড়বে, যা সম্ভবত ৩০ বছরের মধ্যে সর্বোচ্চ। একই সময়ে, টেক্সাস থেকে ক্যারোলিনা পর্যন্ত দেশের দক্ষিণাঞ্চলের বেশিরভাগ অংশ জুড়ে তাপমাত্রা ৮০ ডিগ্রি ফারেনহাইটের উপরে ছিল। মিনেসোটা ডিপার্টমেন্ট অফ ট্রান্সপোর্টেশন জানিয়েছে, রাজ্যের বেশ কয়েকটি রাস্তা ও হাইওয়ে তুষারঝড় পরিস্থিতি ও দুর্বল দৃশ্যমানতার কারণে বন্ধ রয়েছে। আইওয়া থেকে দক্ষিণ মিশিগান পর্যন্ত ৯ মিলিয়নেরও বেশি লোকের জন্য তুষারঝড়ের সতর্কতা জারি করা হয়েছে। ওয়াইমিং, মিনেসোটা, উইসকনসিন ও ডাকোটাসের কিছু অংশের জন্যও একই সতর্কতা কার্যকর রয়েছে। ওকলাহোমা থেকে মিসৌরি পর্যন্ত সম্ভাব্য দমকা হাওয়া ও ইলিনয়, ইন্ডিয়ানা ও ওহিওর কিছু অংশে ভারী বৃষ্টির কারণে বন্যার ঝুঁকি রয়েছে। আইওয়া থেকে দক্ষিণ মিশিগান পর্যন্ত ৯ মিলিয়নেরও বেশি লোকের জন্য তুষারঝড়ের সতর্কতা জারি করা হয়েছে। এদিকে উত্তরাঞ্চলের ঠাণ্ডা আবহাওয়ার উল্টোটা ঘটছে যুক্তরাষ্ট্রের দক্ষিণাঞ্চলে। সেদিন টেক্সাসের ম্যাকঅ্যালেনে সর্বোচ্চ ৯৫ ডিগ্রি ফারেনহাইট রেকর্ড করা হয়েছিল। লেক্সিংটন, কেনটাকি ও ন্যাশভিল, টেনেসি (৮০ ডিগ্রি ফারেনহাইট) কমপক্ষে ১০০ বছরের উচ্চ তাপমাত্রার রেকর্ড ভেঙেছে। সিনসিনাটি, ইন্ডিয়ানাপলিস, আটলান্টার মতো শহরেও রেকর্ড তাপমাত্রা দেখা গেছে। বৃহস্পতিবার (২৩ ফেব্রুয়ারি) ওয়াশিংটন, ডিসিতে তাপমাত্রা ৮০ ডিগ্রি ফারেনহাইটে পৌঁছানোর পূর্বাভাস দেওয়া হয়েছে। এটি মার্কিন রাজধানীতে সর্বোচ্চ তাপমাত্রার ১৮৭৪ সালের রেকর্ড ভেঙে দেবে। টেক্সাসের ম্যাকঅ্যালেনে সর্বোচ্চ ৯৫ ডিগ্রি ফারেনহাইট রেকর্ড করা হয়েছিল। ফ্লোরিডার অরলান্ডোতেও তাপমাত্রা ৯০ ডিগ্রি ফারেনহাইট এবং নিউ অরলিন্স ও লুইসিয়ানাতে ৮৪ ডিগ্রি ফারেনহাইট পর্যন্ত পৌঁছতে পারে। কলম্বিয়া ইউনিভার্সিটির গবেষক জলবায়ু বিজ্ঞানী অ্যান্ড্রু ক্রুজকিউইচ বিবিসিকে বলেছেন, 'আমরা পুরো শীত জুড়ে একই প্যাটার্ন দেখেছি। যুক্তরাষ্ট্রের পশ্চিম দিকে গড় তাপমাত্রার নিচে ও পূর্বে গড় তাপমাত্রার উপরে দেখা যাচ্ছে।'