দূষণ পরীক্ষায় প্রতারণার জন্য ফোক্সভাগেনকে ৫০০ কোটি টাকা জরিমানা দেওয়ার নির্দেশ দিল কেন্দ্রীয় গ্রিন ট্রাইবুনাল। আগামী দু’মাসের মধ্যে কেন্দ্রীয় দূষণ নিয়ন্ত্রণ পর্ষদের কাছে জমা দিতে হবে তাদের। ফোক্সভাগেনের বিরুদ্ধে অভিযোগ, তারা দূষণ কমিয়ে দেখানোর সফটওয়্যার ব্যবহৃত ডিজেল গাড়ি বিক্রি করে। এর ফলে ভারতের বিভিন্ন শহরের পরিবেশ ক্ষতিগ্রস্ত হচ্ছে। গত বছর নভেম্বরে এই ঘটনায় ফোক্সভাগেনের বিরুদ্ধে ১০০ টাকা জরিমানা ঘোষণা করেছিল কেন্দ্রীয় পরিবেশ ট্রাইবুনাল। এই জরিমানা কেন্দ্রীয় দূষণ নিয়ন্ত্রণ পর্ষদের কাছে জমা দিতে নির্দেশও দেওয়া হয়েছিল গাড়ি সংস্থাটিতে। কিন্তু সময়সীমা পেরিয়ে গেলেও সেই জরিমানা তারা জমা দেয়নি। জরিমানা না দেওয়ায় ভর্ৎসনার মুখে পড়ে জার্মান গাড়ি নির্মাতা ফোক্সভাগেন। এ বার ৫০০ কোটি টাকা জরিমানা চেপেছে তাদের উপর। আরও পড়ুন: গ্র্যাচুইটিতে আয়কর ছাড়ের ঊর্ধ্বসীমা দ্বিগুণ বেড়ে ২০ লাখ, ঘোষণা জেটলির