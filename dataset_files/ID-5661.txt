গাইবান্ধায় দুপুর গড়িয়ে গেলেও দেখা মিলছে না সূর্যের। কুয়াশার মাত্রা কম থাকলেও ঠান্ডায় বিপর্যস্ত হয়ে পড়েছে জনজীবন। দুদিন ধরে এ অবস্থা চলছে। চলতি মাসে এ জেলায় আরেকটি শৈত্যপ্রবাহ বয়ে যেতে পারে বলে জানিয়েছে আবহাওয়া অধিদপ্তর। বৃহস্পতিবার সকালে জেলায় সর্বনিম্ন তাপমাত্রা রেকর্ড করা হয়েছে ১৬ দশমিক ৫ ডিগ্রি সেলসিয়াস। সূর্যের না দেখা না মেলায় সবচেয়ে বেশি বিপাকে পড়েছেন নদীর চরাঞ্চলের মানুষ। গাইবান্ধা সদর উপজেলার কামারজানি এলাকার বাসিন্দা আকতার হোসেন জানান, দিনমজুরের কাজ করি। এখন ধান রোপণের মৌসুম। গত দুদিন দিন ধরে অনেক কষ্টে কাজ করছি। রংপুর আবহাওয়া অধিদপ্তরের আবহাওয়াবিদ মো. মোস্তাফিজুর রহমান বলেন, তাপমাত্রা আরও দুই-একদিন এমন থাকবে। এরপর একটু উন্নতির সম্ভাবনা রয়েছে। এ মাসে আরও একটি শৈত্যপ্রবাহ বয়ে যেতে পারে।