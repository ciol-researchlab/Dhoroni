দূষণ-দখলের শিকার হয়ে মৃতপ্রায় রাজধানী ঢাকার প্রাণ বুড়িগঙ্গা নদী। এক শ্রেণির অসাধু চক্রের দখলদারিত্বের কবলে পড়ে ঐতিহ্যবাহী এ নদীটি হারিয়েছে স্র্রোত। দু' পাড়ে নির্মল হাওয়ার বদলে মাইলের পর মাইল কেবল নাকে এসে ঠেকে কটু গন্ধ। শুধু বুড়িগঙ্গাই নয়, দূষণ-দখলের শিকার এ নদীর খালগুলোও। ঢাকা ট্রিবিউনের আলোকচিত্রী সৈয়দ জাকির হোসাইনের তোলা ক্যামেরায় উঠে এসেছে দূষণ কবলিত বুড়িগঙ্গার করুণ হাল। দূষণ কবলিত বুড়িগঙ্গার পানি ধারণ করেছে কালো বর্ণ। পানি থেকে ছড়ানো গন্ধে অতিষ্ট দু'পাড়ের মানুষ। এই গন্ধ জনস্বাস্থ্যের জন্য হুমকিস্বরূপ বলে জানিয়েছেন বিশেষজ্ঞরা। নদীর পাড়ে নোঙর করে রাখা নৌযানগুলোও বুড়িগঙ্গার দূষণের অন্যতম কারণ। এগুলোর নিগর্ত জ্বালানি ও মানুষের বর্জ্য সরাসরি নদীতেই ফেলা হয়। দখলদারদের হাত থেকে রেহাই পায়নি বুড়িগঙ্গার খালগুলোও। একসময়কার টলমলে পানির খালগুলো এখন পরিণত হয়েছে দুর্গন্ধযুক্ত নালায়। দেখে বোঝার উপায় নেই হাজারীবাগ ট্যানারি এলাকা সংলগ্ন খাল। ট্যানারি বর্জ্য জমে পরিণত হয়েছে বদ্ধ নালায়। খাল নাকি ডাস্টবিন? পাশেই দখল করে গড়ে তোলা স্থাপনা স্রোত নেই তাই বদ্ধ পানিতে জমে মশা। মশা নিবারক ওষুধ দিয়ে মশার জন্মস্থান ধ্বংস করার প্রচেষ্টা। দূষিত পানিতেই গোসল করছে এক শিশু।