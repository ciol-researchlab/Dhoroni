হাতে একটি স্মার্টফোন থাকা মানেই পুরো বিশ্বের খবর জানতে পারবেন মুহূর্তেই। শীতে সবারই কমবেশি ঠান্ডা-কাশি লেগেই থাকে। মূলত বাতাসের আর্দ্রতা কমে যায়। ফলে শীতের বাতাস বেশি শুষ্ক। তবে আপনার ঘরের বাতাস কখন কেমন, কতটুকু দূষিত তা জানতে পারবেন ফোনের মাধ্যমেই। বায়ু দূষণ বিপজ্জনক রূপ নিয়েছে। বিশেষ করে যারা ঢাকায় আছেন। বায়ু দূষণ থেকে বাঁচতে মাস্ক ব্যবহার করছেন অনেকেই। কিন্তু বাড়িতে ঢুকলেও কি বায়ু দূষণ থেকে মুক্তি পান? নাকি একই অবস্থা আপনার ঘরেও? অনেক জায়গায় একিউআই লেভেল ৭০০ ছাড়িয়ে গিয়েছে। একিউআই অর্থাত্ এয়ার কোয়ালিটি ইনডেস্ক হলও একটি স্কেল, যা স্বাস্থ্যের ওপর বাতাসের মানের প্রভাব বোঝার জন্য ডিজাইন করা হয়েছে। ৫১-১০০ হলে সহনীয় মাত্রা। এর সংকেত হলুদ রং। ১০১-১৫০ হলে কিছু শ্রেণির লোকের জন্য অস্বাস্থ্যকর, এর সংকেত কমলা রং। ১৫১-২০০ হলে অস্বাস্থ্যকর, সংকেত লাল রং। ২০১-৩০০ অত্যন্ত অস্বাস্থ্যকর, সংকেত বেগুনি রং। ৩০১-৫০০ বিপজ্জনক বা ঝুঁকিপূর্ণ, সাংকেতিক রং গাঢ় লাল। সহজেই আপনার বাড়ির বাইরে বা আপনার এলাকার একিউআই জানতে পারবেন। এজন্য আপনাকে আপনার ফোন ব্যবহার করতে হবে। আপনি চাইলে গুগলে সার্চ করে আপনার এলাকার একিউআই চেক করতে পারেন বা যেকোনো একিউআই চেকার অ্যাপের সাহায্য নিতে পারেন। কিন্তু এগুলোর সাহায্যে আপনি আপনার বাড়ির একিউআই জানতে পারবেন না। যদি ঘর বা ঘরের একিউআই পরীক্ষা করতে চান, তাহলে আপনাকে অন্যান্য জিনিসের সাহায্য নিতে হবে। প্রথমে আপনি একটি ডিভাইস কিনুন যা একিউআই চেক করে। দ্বিতীয় পদ্ধতি হলো এয়ার পিউরিফায়ার।