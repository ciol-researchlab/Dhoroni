জলবায়ুবিষয়ক মার্কিন দূত জন কেরির গত মঙ্গলবার থেকে চীন ও জাপান সফর শুরু করেছেন। বৈশ্বিক উষ্ণতা মোকাবিলা বিষয়ে নভেম্বরের গুরুত্বপূর্ণ সম্মেলনের প্রাক্কালে এক্ষেত্রে গতিশীলতা আনতে ওয়াশিংটনের প্রচেষ্টার অংশ হিসেবে তিনি এ সফরে যাচ্ছেন। মার্কিন পররাষ্ট্র দপ্তরের এক বিবৃতিতে বলা হয়, কেরি জলবায়ু সংকটের গুরুত্বপূর্ণ পরিপ্রেক্ষিত বিষয়ে আলোচনা অব্যাহত রাখতে তিয়ানজিন যাবেন। তিনি ইতিমধ্যে এপ্রিলে চীন সফর করেছেন। বিবৃতিতে আরো বলা হয়, এ সফরকালে যুক্তরাষ্ট্রের সাবেক এ পররাষ্ট্রমন্ত্রী সম্মিলিতভাবে জলবায়ু সংক্রান্ত কর্মপ্রক্রিয়া চালানোর প্রচেষ্টা নিয়ে আলোচনা করতে টোকিওতে আন্তর্জাতিক প্রতিদ্বন্দ্বীদের সঙ্গে সাক্ষাত্ করবেন। তার এ সফর শুক্রবার শেষ হওয়ার কথা রয়েছে। কোপ-২৬ জলবায়ু শীর্ষ সম্মেলনের প্রাক্কালে জলবায়ু নিয়ন্ত্রণের লক্ষ্য পূরণে মার্কিন দূতের এশিয়া সফর যুক্তরাষ্ট্রের দ্বিপাক্ষিক ও বহুপাক্ষিক প্রচেষ্টার অংশ। আগামী নভেম্বরে স্কটল্যান্ডের গ্লাসগোতে এ সম্মেলন হওয়ার কথা রয়েছে। উল্লেখ্য, আগস্টে প্রকাশিত জাতিসংঘের জলবায়ু পরিবর্তনবিষয়ক আন্তঃসরকারি প্যানেলের প্রতিবেদনে ২০৩০ সাল নাগাদ উষ্ণতা ১.৫ ডিগ্রি সেলসিয়াসে পৌঁছানোর পথে রয়েছে বলে বিশ্ববাসীকে সতর্ক করে দেওয়া হয়েছে।