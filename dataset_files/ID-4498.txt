দেশে শৈত্যপ্রবাহ আরও বেশ কয়েক দিন থাকার কথা জানিয়েছে আবহাওয়া অফিস। মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করায় শীতের তীব্রতা বিরাজ করছে। এতে পাঁচ বিভাগের দু–এক জায়গায় বৃষ্টি হতে পারে। রাতে তাপমাত্রা আরও কমার সম্ভাবনা রয়েছে। আবহাওয়া অফিস বলছে, আগামী মঙ্গলবার পর্যন্ত শীতের তীব্রতা থাকতে পারে। শনিবার (২০ জানুয়ারি) সকাল ৯টায় আবহাওয়াবিদ আবুল কালাম মল্লিকের সই করা এক বিজ্ঞপ্তিতে এই তথ্য জানানো হয়েছে। বিবৃতিতে বলা হয়েছে, অস্থায়ীভাবে আংশিক মেঘলা আকাশসহ সারাদেশের আবহাওয়া প্রধানত শুষ্ক থাকতে পারে। মধ্যরাত থেকে সকাল পর্যন্ত দেশের নদী-অববাহিকায় মাঝারি থেকে ঘন কুয়াশা এবং কিছু কিছু এলাকায় হালকা থেকে মাঝারি ধরনের কুয়াশা পড়তে পারে। কুয়াশার কারণে বিমান চলাচল, অভ্যন্তরীণ নৌপরিবহম এবং সড়ক যোগাযোগে সাময়িকভাবে বিঘ্ন ঘটতে পারে। বিবৃতিতে আরও বলা হয়েছে, সারাদেশে রাতের তাপমাত্রা কমতে পারে। তবে দিনের তাপমাত্রা কিছুটা বাড়তে পারে। এছাড়া দেশের উত্তর-পশ্চিমাঞ্চলের কোথাও কোথাও দিনেও শৈত্যপ্রবাহ বিরাজ করতে পারে। শনিবার দিবাগত মধ্যরাত থেকে সকাল পর্যন্ত দেশের নদী অববাহিকায় মাঝারি থেকে ঘন কুয়াশা এবং অন্যত্র হালকা থেকে মাঝারি ধরনের কুয়াশা পড়তে পারে। কুয়াশার কারণে বিমান চলাচল, অভ্যন্তরীণ নৌপরিবহন ও সড়ক যোগাযোগে সাময়িকভাবে বিঘ্ন ঘটতে পারে। দেশের উত্তর–পশ্চিমাঞ্চলের কোথাও কোথাও দিনে ঠাণ্ডা পরিস্থিতি বিরাজ করতে পারে বলেও জানায় আবহাওয়া অফিস।