করোনা ভাইরাসে কারণে অবরুদ্ধ হয়ে পড়েছে চীনের বিভিন্ন প্রদেশ। করোনা ভাইরাসের কারণে চীনে নেই আগের মতো কর্ম চঞ্চলতা। আর এতেই দেশটির পরিবেশ দূষণ অনেক কমেছে বলে মার্কিন মহাকাশ সংস্থা নাসার পক্ষ থেকে দাবি করা হয়েছে। নাসার পক্ষ থেকে দাবি করা হয়, করোনা ভাইরাসের কারণে কলকারখানা এবং যানবাহন কম চলায় চীনে নাইট্রোজেন ডাইঅক্সাইড হ্রাস পেয়েছে। আর এ কারণে চীনের বায়ু আগের চেয়ে অনেক বিশুদ্ধ। মহাকাশ সংস্থা নাসা গত বছরের এই সময়ের একটি এবং বর্তমান সময়ের একটি স্যাটেলাইট ছবি প্রকাশ করেছে। সেখানে দেখা গেছে, চীনে বায়ু দূষণের বড় পার্থক্য। এই নিয়ে মহাকাশ সংস্থা নাসার গবেষক ফেই লিউ'র বলেন, এই প্রথম আমি একটি নির্দিষ্ট ঘটনাকে কেন্দ্র করে একটি বিস্তৃত জায়গায় এমন নাটকীয় পরিবর্তন দেখলাম। গত ডিসেম্বরে চীনের উহান শহরে করোনাভাইরাসের আবির্ভাব ঘটে। এই ভাইরাসে চীনে প্রায় ৮০ হাজার মানুষ আক্রান্ত হয়েছেন। এছাড়া মারা গেছেন প্রায় ২হাজার৮শ৭০জন। প্রতিনিয়ত এই ভাইরাসে বাড়ছে আক্রান্তের সংখ্যা। করোনা ভাইরাসে আক্রান্ত রোগীদের শরীরে প্রাথমিক লক্ষণ হিসেবে শ্বাসকষ্ট, জ্বর, সর্দি, কাশির মত সমস্যা দেখা দেয় । ইত্তেফাক/এআর