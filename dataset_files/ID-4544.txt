বিশ্লেষকদের ভবিষ্যদ্বাণী, এই দশকে জলবায়ু পরিবর্তন মোকাবিলায় প্রতিশ্রুত বৈশ্বিক উষ্ণায়ন প্রায় ২.৪ ডিগ্রি সেলসিয়াস বৃদ্ধির দিকে যেতে পারে। যা নিরাপদ মাত্রার অনেক ওপরে। রয়টার্সের প্রতিবেদন অনুযায়ী, মঙ্গলবার (৯ নভেম্বর) ক্লাইমেট অ্যাকশন ট্র্যাকার (সিএটি) জানিয়েছে, এ বছর গ্লাসগোতে জাতিসংঘের সম্মেলনে যোগদানকারী দেশগুলোর ২০৩০ সালের মধ্যে গ্রিনহাউস গ্যাস নির্গমন কমানোর প্রতিশ্রুতি স্বত্ত্বেও, ২১০০ সালের মধ্যে বৈশ্বিক উষ্ণতা জাতিসংঘের লক্ষ্য ছাড়িয়ে যাবে। সিএটি আরও জানিয়েছে, ২০৩০ সাল পর্যন্ত নেওয়া সব প্রতিশ্রুতি সত্ত্বেও বৈশ্বিক তাপমাত্রা ১.৫ ডিগ্রি সেলসিয়াস কমাতে যতটুকু প্রয়োজন তার অর্ধেক কার্বন নির্গমন বন্ধ করার সক্ষমতা হব না। তাই বিশ্বনেতাদের তাদের নেওয়া পদক্ষেপগুলো পুনর্বিবেচনা করা উচিত। সিএটি’র তথ্যানুযায়ী, “কিছু দেশের নেওয়া গ্রীনহাউস গ্যাসের মাত্রা বৃদ্ধি করা বন্ধে ২০৫০ সালের মধ্যে “নেট জিরো কার্বন নিঃসরণ” পদক্ষেপ কার্যকর করা হলে এই শতাব্দীর মধ্যে উষ্ণায়ন ১.৮ ডিগ্রি সেলসিয়াসে সীমাবদ্ধ করা সম্ভব। তবে, দীর্ঘমেয়াদী প্রতিশ্রুতি পূরণ করা হবে সে বিষয়ে সিএটি একমত নয়। কেননা অধিকাংশ দেশ এখনও এই লক্ষ্যগুলো পূরণে প্রয়োজনীয় নীতি বা আইন বাস্তবায়ন করেনি। নতুন কোনো পদক্ষেপ কার্যকর করা না হলে এই শতাব্দীতে বিশ্বে ২.৭ ডিগ্রি সেলসিয়াস তাপমাত্রা বৃদ্ধি পাবে। বিজ্ঞানীদের মতে, ১.৫ ডিগ্রি সেলসিয়াস তাপমাত্রা বৃদ্ধির সীমা অতিক্রম করলে জলবায়ু পরিবর্তনের সবচেয়ে বিধ্বংসী প্রভাবগুলোর সম্মুখীন হবে বিশ্ব। যা এড়াতে অনেক বড় ক্ষতিপূরণ দেওয়া লাগবে। বিজ্ঞানীরা বলছেন, “বৈশ্বিক গ্রিনহাউস গ্যাস নির্গমন অর্থাৎ কয়লা, তেল এবং গ্যাস পোড়ানো কার্বন ডাই অক্সাইড ২০৩০ সালের মধ্যে ৪৫% কমাতে হবে। তাহলেই ২০৫০ সালের মধ্যে শূন্যে আনা যাবে।