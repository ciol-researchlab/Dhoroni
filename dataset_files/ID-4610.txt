মার্কিন যুক্তরাষ্ট্রের ৪৬তম প্রেসিডেন্ট জো বাইডেন প্যারিস জলবায়ু চুক্তিতে পুনরায় যোগ দেওয়ার সিদ্ধান্ত জানিয়েছেন জাতিসংঘ মহাসচিব অ্যান্তোনিও গুতেরেস। বুধবার (২০ জানুয়ারি ) প্রেসিডেন্ট জো বাইডেনের এ সিদ্ধান্তকে স্বাগত জানিয়ে গুতেরেস বৈশ্বিক উষ্ণতা হ্রাসের লড়াইয়ের ব্যাপারে একটি “উচ্চাকাঙ্খী” পরিকল্পনা গ্রহণের জন্য বাইডেনের প্রতি আহ্বান জানান। এক বিবৃতিতে গুতেরেস বলেন, “প্যারিস জলবায়ু পরিবর্তন চুক্তিতে ফের যোগ দেয়ার এবং জলবায়ু সংকট মোকাবেলায় বিশ্বের বিভিন্ন দেশের সরকার, নগর, রাজ্য, ব্যবসায়ী গোষ্ঠীর ক্রমবর্ধমান জোট ও জনগণের নেয়া উচ্চাকাঙ্খী পদক্ষেপে অংশ নিতে প্রেসিডেন্ট বাইডেনের পদক্ষেপকে আমি আন্তরিকভাবে স্বাগত জানাচ্ছি।” তিনি বলেন, “২০৩০ সালের উচ্চাকাঙ্খী লক্ষ্য এবং এ বছরের শেষের দিকে গ্লাসগোতে কপ-২৬ এর অগ্রগতির ব্যাপারে জলবায়ু অর্থনীতি নিয়ে জাতীয়ভাবে নির্ধারিত নতুন কার্যক্রম এগিয়ে নেয়াসহ একটি ভারসাম্যপূর্ণ জলবায়ুর ব্যাপারে বৈশ্বিক প্রচেষ্টা জোরদার করতে আমরা যুক্তরাষ্ট্রের নেতৃত্বের অপেক্ষায় রয়েছি।”