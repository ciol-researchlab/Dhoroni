গত দুইদিন ধরে শৈত্যপ্রবাহ প্রশমিত হলেও আগামীকাল হতে ফের মৃদু শৈত্যপ্রবাহ বয়ে যেতে পারে। এতে তাপমাত্রা কমে যেতে পারে। শুক্রবার সকালে আবহাওয়াবিদ হাফিজুর রহমান এ তথ্য জানান। তিনি বলেন, আগামীকাল থেকে মৃদু শৈত্যপ্রবাহ বয়ে যেতে পারে। এ সময় তাপমাত্রা কমে যাবে। শুক্রবার সকালে দেশের সর্বনিম্ন তাপমাত্রা ৯ দশমিক ৯ ডিগ্রি সেলসিয়াস তেঁতুলিয়ায় রেকর্ড করা হয়েছে। এ সময়ে রাজধানীতে ছিল ১৫ দশমিক ৫ ডিগ্রি সেলসিয়াস। আরও পড়ুন : সংসদ সদস্য ডা. মোজাম্মেল হোসেন আর নেই আবহাওয়া অফিস জানায়, রাজশাহী, ঢাকা ও সিলেট বিভাগের কিছু কিছু জায়গায় এবং রংপুর, ময়মনসিংহ, বরিশাল, খুলনা ও চট্টগ্রাম বিভাগের দু’এক জায়গায় হালকা আথবা গুড়ি গুড়ি বৃষ্টির সম্ভাবনা রয়েছে।এছাড়া মধ্যরাত থেকে সকাল পর্যন্ত দেশের কোথাও কোথাও মাঝারী থেকে ঘন কুয়াশা পড়তে পারে।পরবর্তী ৭২ ঘণ্টায় রাতের তাপমাত্রা ক্রমান্বয়ে হ্রাস পেতে পারে। পূর্বাভাসে আরও বলা হয়, পশ্চিমা লঘুচাপের বর্ধিতাংশ ভারতের পশ্চিমবঙ্গ এবং তৎসংলগ্ন এলাকায় অবস্থান করছে। মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে । ইত্তেফাক/এমআরএম