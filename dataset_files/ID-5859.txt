অতীশ দীপঙ্কর ইউনিভার্সিটি অব সায়েন্স অ্যান্ড টেকনোলজিতে ‘জলবায়ু পরিবর্তন ও নবায়নযোগ্য শক্তি’ বিষয়ক কর্মশালা অনুষ্ঠিত হয়েছে। গত বৃহস্পতিবার বিশ্ববিদ্যালয়ের হলরুমে আইন বিভাগ ও একশনএইড বাংলাদেশের উদ্যোগে আয়োজিত এ ওয়ার্কশপে প্রধান অতিথি ছিলেন বোর্ড অব ট্রাস্টিজের চেয়ারম্যান অ্যাডভোকেট লিয়াকত সিকদার। বিশ্ববিদ্যালয়ের উপাচার্য প্রফেসর ড. মো. জাহাঙ্গীর আলমের সভাপতিত্বে ওয়ার্কশপে বিশেষ অতিথি ছিলেন বোর্ড অব ট্রাস্টিজের সদস্য জনাব সৈয়দ মোহাম্মদ হেমায়েত হোসেন এবং এডাস্ট আইন বিভাগের উপদেষ্টা প্রফেসর ড. মো. নাজমুজ্জামান ভূঁইয়া। অনুষ্ঠানের শুরুতে স্বাগত বক্তব্য রাখেন এডাস্ট আইন বিভাগের চেয়ারম্যান এ এম মো. সাঈদ। জলবায়ু পরিবর্তনের কারণে সৃষ্ট প্রভাব পুরো বিশ্বের জন্য একটা চ্যালেঞ্জ। বৈশ্বায়নের যুগে বাংলাদেশকে উন্নত রাষ্ট্র হিসেবে গড়ে তুলতে হলে নবায়নযোগ্য জ্বালানির ওপর নজর দেওয়ার পাশাপাশি এই জ্বালানি শক্তির বাস্তবিক প্রয়োগে নানা চ্যালেঞ্জ ও প্রতিবন্ধকতার কথা উল্লেখ করেন প্রধান অতিথি অ্যাডভোকেট লিয়াকত সিকদার। পরিশেষে আমন্ত্রিত অতিথিরা ও উপস্থিত সবাইকে ধন্যবাদ জ্ঞাপন করেন উপাচার্য অধ্যাপক জাহাঙ্গীর আলম। একশনএইচ-এর প্রোজেক্ট ম্যানেজার শামশের আলী বলেন, সরকারও পরিবেশবান্ধব জ্বালানির উৎপাদন ও ব্যবহারে বেশ কিছু কর্মসূচি গ্রহণ করেছে। নবায়নযোগ্য জ্বালানি শক্তি ব্যবহারে শিক্ষার্থীসহ সবাইকে এগিয়ে আসার আহ্বান জানান তিনি। এছাড়া অনুষ্ঠানে আরও উপস্থিত ছিলেন অতীশ দীপঙ্কর ইউনিভার্সিটির রেজিস্ট্রার, পরীক্ষা নিয়ন্ত্রক, বিভিন্ন অনুষদের ডিন, এডভাইজর, বিভাগীয় প্রধান, কো-অর্ডিনেটর, শিক্ষক, শিক্ষার্থী, কর্মকর্তা ও কর্মচারীরা। সংবাদ বিজ্ঞপ্তি