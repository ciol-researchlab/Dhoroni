কড়া প্লাস্টিক-বিধি জারি হয়েছে দেশে। জুলাই মাসের শুরু থেকে সে সব নিয়ম মানতে বলে নানা ভাবে বার্তা গিয়েছে নাগরিকদের কাছে। সেই সঙ্গে বিভিন্ন বড় শহরে প্রশাসনের তরফ থেকে নতুন ব্যবস্থা নেওয়ার সিদ্ধান্তও হয়েছে। নয়া প্লাস্টিক-বিধি যাতে সব শহরে মানা হয়, সে দিকে বেশ কড়া ভাবে নজর দিচ্ছে প্রশাসন। বেঙ্গালুরু শহরে সে দায়িত্ব পেয়েছে ব্রুহট বেঙ্গালুরু মহানগর পালিকে (বিবিএমপি)। জুলাইয়ের ১ তারিখ থেকে নিষিদ্ধ হয়েছে প্লাস্টিকের ব্যবহার। প্রথম ১২ দিনেই নিয়ম ভাঙার কারণে সে শহরে ৯৯০টি অভিযোগ দায়ের হয়েছে। জরিমানা বাবদ আদায় হয়েছে ৫,৯৭,৮০০ টাকা। যে সব প্লাস্টিকের জিনিস এক বারের বেশি ব্যবহারযোগ্য নয়, তা এখন নিষিদ্ধ। বিবিএমপি সাধারণত সে শহরের যে কোনও নাগরিক সমস্যা দেখে। পরিকাঠামোগত সব ধরনের বিধি-নিয়ম মানা হচ্ছে কি না, সে দিকেও নজর দেয়। যে সব প্লাস্টিকের জিনিস এক বারের বেশি ব্যবহারযোগ্য নয়, তা এখন নিষিদ্ধ। তেমনই ১,১৩০.৮ কিলোগ্রাম প্লাস্টিক ইতিমধ্যে বাজেয়াপ্ত করেছে প্রশাসন। নতুন নিয়ম লাঘু হওয়ার গুরুত্ব বোঝাতেই চলছে নানা স্তরে তল্লাশি। হোটেল, রেস্তরাঁ থেকে শুরু করে বিভিন্ন ধরনের দোকান থেকে এ সব প্লাস্টিকের জিনিস পাওয়া গিয়েছে।