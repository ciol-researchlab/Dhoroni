গ্লাসগোতে গ্লোবাল কপ ২৬ শীর্ষ সম্মেলনের মাত্র কয়েক সপ্তাহ আগে শুক্রবার (২৪ সেপ্টেম্বর) বিশ্বজুড়ে দেড় হাজারেরো বেশি স্থানে জলবায়ু কর্মীরা রাস্তায় নেমছে। তাদের দাবি, বিশ্ব নেতাদের কাছ থেকে পৃথিবীর উত্তাপ বৃদ্ধিকারী গ্রিনহাউস গ্যাস নির্গমণ ব্যাপকভাবে হ্রাস করার জন্য আরো উচ্চাভিলাষী পদক্ষেপ নিশ্চিত করা। করোনা মহামারি শুরুর পর জলবায়ু পরিবর্তন ইস্যুতে এটাই ছিল সবচেয়ে বড় প্রতিবাদ-বিক্ষোভ। শুক্রবার (২৪ সেপ্টেম্বর) সীমিত পরিসরে ফিলিপাইন ও বাংলাদেশে বিক্ষোভ হয়েছে, এছাড়া সারাদিন ইউরোপের ওয়ার্স, তুরিন ও বার্লিনসহ বিভিন্ন শহরে বিক্ষোভ হয়েছে। রবিবারের জার্মানির সাধারণ নির্বাচনকে সামনে রেখে শুধু জার্মানিতে ৪২০ টি শহরে বিক্ষোভের পরিকল্পনা জলবায়ু কর্মীরা নিয়েছে। ফ্রাইডেস ফর ফিউচারের প্রতিষ্ঠাতা বার্লিনে হাজার হাজার বিক্ষোভকারীদের উদ্দেশ্য করে বলেন, আমরা চাইলে এখনো এই আন্দোলনের মাধ্যমে পরিবর্তন আনতে পারি, আমরা পরিবর্তনের জন্য প্রস্তুত, আমরা পরিবর্তন চাই। বনভূমি, জলরাশি ও অন্যান্য প্রাকৃতিক সম্পদ রক্ষা করতে গিয়ে ২০২০ সালে প্রাণ হারিয়েছেন ২২৭ জন। গ্লোবাল টাইমসের প্রতিবেদন অনুসারে, ২০২০ সালে পরিবেশ রক্ষা করতে গিয়ে যেসব মানুষ মারা গেছেন, সেই মোট সংখ্যার অর্ধেকের বেশি মারা গেছেন ফিলিপাইন, মেক্সিকো ও কলম্বিয়ায়। গ্লোবাল উইটনেস বলছে, সবচেয়ে বেশি মানুষ মারা গেছেন লাতিন আমেরিকার দেশগুলোয়। আর মৃত্যুর সংখ্যা বিবেচনায় দ্বিতীয় অবস্থানে মেক্সিকো। এখানে এক-তৃতীয়াংশ বনরক্ষক মারা গেছেন বন উজাড় ঠেকাতে গিয়ে। ইত্তেফাক/এএইচপি