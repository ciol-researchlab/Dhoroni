বর্তমানে গ্লোবাল ওয়ার্মিং বা বিশ্বায়ন চিন্তার কারণ হয়ে দাড়িয়েছে সমগ্র বিশ্বের জন্য। ক্রমবর্ধমান প্লাস্টিকের ব্যবহারে সামুদ্রিক প্রাণীদের যেমন মৃত্যু ঘটছে, তেমনই পরিবেশ দূষণও হচ্ছে মাত্রাতিরিক্ত। গ্রাহকদের কাছে নিজেদের পরিবেশ সচেতন রূপে তুলে ধরতে এবার মোবাইল প্রস্তুতকারী সংস্থাগুলিও নিজেদের উৎপাদিত পণ্যগুলিকে পরিবেশবান্ধব করে তুলছেন। সোমবার সেই ঘোষণাই করা হল গুগলের তরফে, জানানো হল ২০২০ সাল থেকে গুগলের উৎপাদিত পণ্য গুলি হবে সম্পূর্ণরূপে ‘রিসাইকেলড প্লাস্টিক’ দিয়ে। গুগলের ডিভাইস ও পরিষেবার বিভাগের প্রধান অ্যানা মেগান সোমবার এক সাক্ষাৎকারে জানান, “বাতাসে কার্বনের নিঃসরণ কমাতে গুগল এ বার থেকে প্লেনের বদলে জাহাজের মাধ্যমে তাঁদের পণ্য পৌছানোর ব্যবস্থা ইতিমধ্যেই শুরু করা হয়েছে এবং আগামী বছরের মধ্যেই গুগলের সমস্ত পণ্যে ব্যবহার করা হবে পুনর্ব্যবহারযোগ্য প্লাস্টিক”। মেগান প্লাস্টিকের ব্যবহারের উদাহরণ হিসাবে জানান যে, গুগল হোমের ফেব্রিক ও কেস তৈরির জন্য প্লাস্টিকের বোতল ব্যবহার করা হচ্ছে। পণ্য পৌঁছনোর ক্ষেত্রে এই বিরাট পরিবর্তনও বেশ ফলদায়ক হয়েছে বলে তিনি জানান। ২০১৭ সালে পণ্য পরিবহনের ফলে নির্গত হওয়া কার্বনের পরিমাণ এই বছর ৪০ শতাংশ কমাতে পেরেছে তারা। আপাতত গুগল তাদের নয়টি পণ্যে পুনর্ব্যবহারযোগ্য প্লাস্টিকের ব্যবহারের ঘোষণা করেছে একটি টুইটের মাধ্যমে। এর মধ্যে রয়েছে ‘গুগল হোম’, ‘পিক্সেল ফোন’, ‘পিক্সেলবুক’ এবং ‘ক্রোমকাস্ট স্ট্রিমিং ডংগল’। এগুলিতে ২০ থেকে ৪২ শতাংশ অবধি পুনর্ব্যবহারযোগ্য প্লাস্টিকের ব্যবহার করা হচ্ছে। ফোনের কেস ও চার্জিং পয়েন্টেও প্লাস্টিকের ব্যবহার শুরু করা হয়েছে। গুগলের লক্ষ্য, আগামী ২০২২ সালের মধ্যে গুগলের প্রতিটি পণ্যেই ব্যবহার করা হবে পুনর্ব্যবহারযোগ্য প্লাস্টিক। আরও পড়ুন: ফ্লিপকার্টে এ বার দেখা যাবে অনলাইন সিরিজ, সিনেমা প্লাস্টিকের ব্যবহার কমাতে ও তাঁর পুনর্ব্যবহার বাড়াতে গুগল একটি নতুন ‘রিসাইক্লিং পার্টনারশিপ প্রোগ্রাম’ এনেছে সাধারণ মানুষের জন্য। এই প্রোগ্রামে অংশগ্রহণ করলে আপনার বাড়ির অব্যবহৃত প্লাস্টিকের পণ্য গুগল নিয়ে যাবে এবং সেই প্লাস্টিককেই রিসাইকেল করে পুনর্ব্যবহারযোগ্য করে তোলা হবে। আপাতত এই প্রকল্প কেবল মার্কিন যুক্তরাষ্ট্রের মধ্যে সীমিত থাকলেও পরবর্তী সময়ে তা সারাবিশ্বে ছড়িয়ে দেওয়ার লক্ষ্য রাখছে গুগল। প্লাস্টিকের পুনর্ব্যবহার এই প্রথম নয়, ২০১৭ সালে অ্যাপল কোম্পানিও তাঁদের বিভিন্ন পণ্যে প্লাস্টিক, টিন ও অ্যালুমিনিয়ামের ব্যবহার শুরু করে। সম্প্রতি স্যামসাং ও পরিবেশ রক্ষায় প্লাস্টিকের ব্যবহারে রাশ টানা হবে বলে জানিয়েছে। আরও পড়ুন: ফের এক কদম পিছু হঠল বিএসএনএল, আনলিমিটেড কলেও বসল সময়বিধি