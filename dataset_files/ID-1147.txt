বেশ কয়েক বছর ধরে আলোচনা হয়েছে। একাধিক বার বন্ধ করার কথা ভাবা হয়েছে। কিন্তু পরিকল্পনার বাস্তবায়ন হয়নি। ইতিমধ্যেই ৭৫ মাইক্রনের কম প্লাস্টিকের ক্যারিব্যাগ বা ‘সিঙ্গল ইউজ প্লাস্টিক’ ব্যবহারে নিষেধাজ্ঞা জারি করা হয়েছে। ঘোষণা হয়েছে, নিষেধাজ্ঞা অগ্রাহ্য করে ‘সিঙ্গল ইউজ প্লাস্টিক’ ব্যবহার করলে পরিবেশ সুরক্ষা আইন (ইপিএ)-এর ১৫ অনুচ্ছেদ অনুযায়ী জেল কিংবা জরিমানা, অথবা দুই-ই হতে পারে। তবে এখনও সচেতনতার অভাব সব জায়গায়। নানান অজুহাতে এখনও চলছে প্লাস্টিকের দেদার ব্যবহার।